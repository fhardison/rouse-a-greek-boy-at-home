1.0.0.text #  **Ι. PRELIMINARY**
1.1.1.text READ pp.
1.1.2.text  1-4 of Rouse's *First Greek Course*, and practise the alphabet as on p.
1.1.3.text  4.
1.1.4.text  The grammar for ch.
1.1.5.text  II is found on pp.
1.1.6.text  4-6, with the pronouns p.
1.1.7.text  13 and εἰμί p.
1.1.8.text  10.
1.1.9.text  For other exercises see the corresponding number in the *First Greek Course*.
1.1.10.text  Those with Arabic numerals assume a knowledge of the whole grammar.

2.0.0.text #  **ΙΙ. ΟΣΤΙΣ ΕΙΜΙ ΕΓΩ**
2.1.1.text ἐγὼ μέν εἰμι παιδίον Ἑλληνικόν, οἰκῶ δ' ἐν ἀγροῖς.
2.1.2.text  ἐνταῦθα γὰρ ἐν τοῖς ἀγροῖς γεωργός τις Θράσυλλός ἐστιν, ὅς γεωργεῖ καὶ ἔχει χωρίον.
2.1.3.text  ἆρα ἐρωτᾷς, τίς μὲν ἐγώ, τίς δ' ὁ Θράσυλλος; λέγω δή.
2.1.4.text  τέκνον γάρ εἰμι ἐγώ τοῦ Θρασύλλου.
2.1.5.text  καὶ μὴν ἄλλα γε ἔχει τέκνα ὁ Θράσυλλος.
2.1.6.text  καὶ γὰρ ἐγώ εἰμι τέκνον αὐτοῦ, καὶ ἔχω ἀδελφόν τε καὶ ἀδελφήν.
2.1.7.text  ὀνομάζουσιν δ' ἐμὲ μὲν Θρασύμαχον, τὸν δ' ἀδελφὸν ὀνομάζουσιν Θρασύστομον, τὴν δ' ἀδελφὴν Ἑλένην ὀνομάζουσιν.
2.1.8.text  ἐσμὲν οὖν τέκνα τοῦ Θράσυλλου, ἐσμὲν δὲ καὶ τὴς Εὐρυδίκης τέκνα.

2.2.1.text ποῦ δ' οἰκοῦμεν; ὅπου; ἔστι δὴ χωρίον ἐν ἀγροῖς, καὶ ἐν τῷ χωρίῳ οἰκία· ἡμεῖς μὲν οἰκοῦμεν ἐν τῇ οἰκίᾳ, ὁ δὲ Θράσυλλος γεωργεῖ ἐν τῷ χωριῳ.
2.2.2.text  ἆρα ἐρωτᾷς, τί ἐστι χωρίον; ἆρα οὐ δῆλον; ὁ γεωργὸς γὰρ ἔχει χωρίον, τὸ δὲ χωρίον τόπος ἐστὶν ἐν ᾧ γεωργεῖ γεωργός.
2.2.3.text  χώρα μὲν γὰρ ἐστι τόπος, καὶ χωρίον ἐστὶ χώρα μικρά· Λέγω δὲ οὕτως, ἐπειδὴ οὐκ εἶ σὺ Ἑλληνικὸν παιδίον.
2.2.4.text  ἆρα δῆλόν σοι νῦν ἐστιν ὅ λέγω; τὸ δὲ χωρίον ἔχει ἀγροὺς οὐκ ὀλίγους.

3.0.0.text #  **ΙΙ α. ΤΟ ΧΩΡΙΟΝ**
3.1.1.text λέγω δή σοι, ὦ φίλε, ὅτι ἐν χωρίῳ οἰκοῦμεν, καὶ ὅτι τέκνα ἐσμὲν τοῦ Θρασύλλου καὶ τῆς Εὐρυδίκης ἐγώ τε καὶ Θρασύτομος καὶ Ἑλένη.
3.1.2.text  ἐν δὲ τῇ οἰκίᾳ ἡμῶν οἰκεῖ τις καὶ ἄλλη· ἡ δ' ἐστὶ τροφός, καὶ ὀνομάζουσι τὴν τροφὸν ἡμῶν Λαδίκην.
3.1.3.text  ἆρα ἐρωτᾷς, ποῖόν τί ἐστι τροφός; καὶ δὴ λέγω.
3.1.4.text  τροφὸς γὰρ τρέφει τὰ μικρὰ τέκνα.
3.1.5.text  ἡ οὖν τροφὸς ἡ ἡμετέρα οἰκεῖ μεθ\' ἡμῶν ἐν τῇ οἰκίᾳ.

3.2.1.text οὐκ ἄδηλόν ποὺ ἐστί σοι ὅτι οἰκοῦμεν ἅμα, ἐγώ τε καὶ ὁ Θράσυλλος ὁ γεωργός, καὶ ὁ ἀδελφός μου Θρασύστομος, καὶ ἡ ἀδελφὴ Ἑλένη, καὶ Εὐρυδίκη, ἧς τέκνα ἐσμέν, καὶ ἡ Λαδίκη, ἣ τροφός ἐστιν.
3.2.2.text  καὶ ἐν ᾧ χρόνῳ λέγω σοι, μανθάνεις ἕκαστα· δῆλον οὖν δή πού ἐστι, διὰ τί λέγω πολλάκις ἕκαστα.
3.2.3.text  καὶ ἐν ᾧ ἐγὼ λέγω, σὺ ἀκούεις.

3.3.1.text ἔπειτα λέγω περὶ τοῦ ἡμετέρου χωρίου.
3.3.2.text  τὸ γὰρ ἡμέτερον χωρίον λόφοι περιέχουσιν.
3.3.3.text  ἆρ' ἐρωτᾷς τί ποτ' ἐστι λόφος; λέγω δή.
3.3.4.text  λόφος γάρ ἐστι τόπος ὑψηλός, ἡ δὲ γῆ ἣν γεωργοῦμεν οὔκ ἐστιν ὑψηλή, ἀλλα ἔστιν ὁμαλή.
3.3.5.text  ἆρα νῦν δῆλον ὅ τι ἐστὶ λόφος; εἰ μὴ δῆλον, λέγω ἄλλως δὴ.
3.3.6.text  ἔστι γάρ τοι λόφος μάλιστα ὑψηλὸς ἐν Ἑλβετίᾳ, ὃν ὀνομάσουσι Λόφον Λευκόν· ἔστι δὲ καὶ ἐν Σκωτίᾳ, λόφος Νέβις, καὶ ἐν Ἱβερνίᾳ λόφοι Πυρηναῖοι, καὶ ἄλλοι ἐν Ἱταλίᾳ Ἀπεννῖνοι· νῦν που δῆλόν ἐστί σοι.
3.3.7.text  ἀλλὰ οἱ λόφοι οἱ ἡμέτεροι οὔκ εἰσιν οὕτως ὑψηλοὶ ὡς οἱ Πυρηναῖοι· μικροὶ γὰρ μᾶλλόν εἰσιν οἱ ἡμέτεροι.
3.3.8.text  περιέχουσιν οὖν οἱ λόφοι τὸ χωρίον ἡμῶν κύκλῳ, ὑψηλοὶ μέν, ἀλλὰ οὐχ οὕτως ὑψηλοὶ ὡς καὶ ἄλλοι.
3.3.9.text  ἐν μέσῳ δὲ τῶν λόφων τὸ χωρίον ἐστίν, ἐν ᾧ γεωργοῦμεν.

3.4.1.text καὶ οὐ μόνον τὸ ἡμέτερον χωρίον ἐστὶν ἐνταῦθα, χωρία δ' ἐστὶν ἐγγὺς ἄλλα.
3.4.2.text  ἐκ δεξιᾶς μὲν τὸ ἡμέτερον, ἐξ ἀριστερᾶς δὲ τὰ ἄλλα· καὶ ἐν μέσῳ ὁδός.
3.4.3.text  ἡ οὖν ὁδός ἐστιν ἐν μέσῳ τοῦ θ\' ἡμετέρου χωρίου καὶ τῶν ἄλλων, καὶ τὰ χωρία ἐν μέσῳ τῶν λόφων.
3.4.4.text  δῆλον δὴ σοί ἐστι νῦν τὰ περὶ τοῦ τόπου, ὡς νομίζω.

4.0.0.text # **ΙΙ β. ΔΙΑΛΟΓΟΣ**
4.1.1.text πηλίκον ἐστὶ τὸ χωρίον; μικρόν ἐστι τὸ χωρίον.

4.2.1.text τίς τροφός ἐστι τῆς Ἑλένης; Λαδίκη τροφός ἐστι τῆς Ἑλένης.

4.3.1.text τίς ἐστι τέκνον Θρασύλλου; Θρασύμαχός τε καὶ Θρασύστομός ἐστον τέκνω τοῦ Θρασύλλου, καὶ δὴ καὶ ἡ Ἑλένη τέκνον ἐστὶν ἄλλο.

4.4.1.text ποῦ οἰκεῖ ὁ Θράσυλλος; ἐν χωρίῳ οἰκεῖ.

4.5.1.text ἐν πηλίκῳ δὲ χωρίῳ οἰκε ὁ Θράσυλλος; ἐν μικρῷ οἰκεῖ χωρίῳ ὁ Θράσυλλος.

4.6.1.text τίς δ' οἰκεῖ ἐν τῷ χωρίῳ μετὰ τοῦ Θρασύλλου; ὁ Θρασύστομος καὶ ὁ Θρασύμαχος καὶ ἡ Ἑλένη οἰκοῦσι μετὰ τοῦ Θρασύλλου ἐν τῷ χωρίῳ.

4.7.1.text ἄρα ἔχει Λαδίκη τὸ χωρίον; οὐχ ἡ Λαδίκη ἀλλ' ὁ Θράσυλλος ἔχει τὸ χωρίον.

4.8.1.text ποῦ οἰκεῖ ἡ τροφός; μετὰ τῶν ἄλλων οἰκεῖ ἡ τροφός.

4.9.1.text τί περιέχει τὸ χωρίον; λόφοι περιέχουσι τὸ χωρίον.
4.9.2.text  τί δ' ἐν µέσῳ ἐστὶ τῶν χωρίων; ὁδός ἐστιν ἐν µέσφ τῶν χωρίων.

4.10.1.text ἆρ' ἐστὶν ἐξ ἀριστερᾶς τὸ χωρίον τοῦ Θρασύλλου; οὔκ ἐστιν ἐξ ἀριστερᾶς τὸ χωρίον τοῦ Θρασύλλου, ἀλλὰ ἐκ δεξιᾶς.

4.11.1.text ποῖοι δ' εἰσὶν οἱ λόφοι; ὑψηλοί εἰσιν οἱ λόφοι.

5.0.0.text #  **ΙΙ γ. ΤΟ ΧΩΡΙΟΝ**
5.1.1.text οὔκ ἐστι μέγα τὸ χωρίον ἐν ᾧ οἰκῶ, ἀλλὰ μικρόν ἐστιν.
5.1.2.text  ἐγὼ δ' οὐκ ἔχω τὸ χωρίον, ἀλλὰ ὁ Θράσυλλος ἔχει τὸ χωρίον ἐν ᾧ οἰκοῦμεν.
5.1.3.text  οὐδ' ἐστὶν τέκνον μου ὁ Θράσυλλος, ἀλλ' ἐγὼ τέκνον εἰμὶ τοῦ Θρασύλλου.
5.1.4.text  ἡ δ' Εὑριδίκη οὔκ ἐστιν ἀδελφή μου, ἀλλ' ἡ Ἑλένη· εἰμὶ δὲ υἱὸς τῆς Εὑρυδίκης, οὐ τῆς Ἑλένης· ἡ γὰρ Ἑλένη ἀδελφὴ ἐστί μου, καὶ τέκνον τοῦ Θρασύλλου.
5.1.5.text  τροφὸν δ' ἔχομεν τὴν Λαδίκην· ἡ δ' ἐστὶ τροφὸς καὶ ἐμὴ καὶ Ἑλένης.
5.1.6.text  οἰκοῦμεν ἡμεῖς ὁμοῦ, οἰκεῖ δὲ καὶ ἡ τροφὸς μεθ' ἡμῶν, ἡμεῖς δὲ μετὰ τῆς τροφοῦ.
5.1.7.text  ὀνομάζω μὲν ἔγωγε τὴν τροφὸν μάμμην, ἡ δ' Ἑλένη ὀνομάζει τὴν τροφὸν μάμμην, καὶ δὴ καὶ ὁ ἀδελφός· οἱ δ' ἄλλοι ὀνομάζουσιν τὴν τροφὸν Λαδίκην.

5.2.1.text λόφους δ' ἔχει ὑψηλοὺς κύκλῳ τὸ χωρίον ἡμῶν· οἰκοῦμεν δ' ἐν μέσοις τοῖς λόφοις, οἵπερ περιέχουσι κύκλῳ τὸ χωρίον.
5.2.2.text  ἐν μέσῳ δὲ τοῦ θ\' ἡμετέρου χωρίου καὶ τῶν ἄλλων ὁδός ἐστί τις· ὁρῶ δ' τὸ μὲν ἡμέτερον χωρίον ἐκ δεξιᾶς, τὰ δ' ἄλλα ἐκ ἀριστερᾶς.

6.0.0.text #  **ΙΙΙ. ΚΗΠΟΣ**
6.1.1.text τοῦτ\' ἐστὶ τὸ χωρίον ἐν ᾧ γεωργεῖ ὁ Θράσυλλος, καὶ οὗτοί εἰσιν οἱ λόφοι οἳ περιέχουσι το χωρίον· αὕτη δ' ἡ ὁδὸς ἡ ἐν μέσῳ τῶν χωρίων, καὶ ταῦτ' ἐστὶ τὰ χωρία τὰ ἐν μέσῳ τῶν λόφων.
6.1.2.text  καὶ δὴ καὶ αὕτη ἐστὶν ἡ οἰκία ἡ ἐν μέσῳ τῷ χωρίῳ· οὗτος δὲ κῆπός ἐστιν ἐγγὺς τῆς οἰκίας.

6.2.1.text ἆρα δηλόν σοι ὅ τι ἐστὶ κῆπος; ἆρα τοῦτό μ\' ἐρωτᾷς; λέγω δὴ τοῦτο ὥσπερ καὶ τὰ ἄλλα· καὶ ἐν ᾧ χρόνῳ λέγω, σὺ μανθάνεις ἕκαστα.
6.2.2.text  κῆπος γάρ ἐστι τόπος, ἐν ᾧ φυτεύομεν δένδρα καὶ ἄλλα φυτά.
6.2.3.text  ἅπερ δὲ φυτεύομεν ἐν τῷ κῆπῳ, ταῦτα ἐσθίομεν, ἢ τὸν καρπὸν αὐτῶν.
6.2.4.text  ἄλλα μὲν γὰρ δένδρα οὐ φυτεύομεν, μόνα δὲ ταῦτα τὰ δένδρα, ἃ φέρει καρπόν· καὶ τὸν καρπὸν ἐσθίομεν τῶν δένδρων.
6.2.5.text  τὰ δὲ δένδρα ἃ καρπὸν φέρει, ταῦτ' ὀνομάζομεν καρποφόρα δένδρα, ἢ καὶ ἀκρόδρυα.
6.2.6.text  λέγω δὴ συκᾶς καὶ ἐλαίας καὶ ἄλλα τοιαῦτα δένδρα.
6.2.7.text  τούτων δὲ τῶν δένδρων ἡ μὲν συκῆ φέρει σῦκα, ἡ δὲ ἐλαία φέρει ἐλαίας· ἐσθίομεν δὲ καὶ τὰ σῦκα καὶ τὰς ἐλαίας, ἐκ δὲ τῶν ἐλαιῶν ποιοῦμεν ἔλαιον.
6.2.8.text  καρποὺς δὲ φέρει τὰ δένδρα ἄλλα ἄλλους.
6.2.9.text  λάχανα δὲ καὶ φυτεύομεν καὶ ἐσθίομεν· ταῦτα δ' ἐστὶ σκόροδα καὶ κρόμμυα καὶ ῤάφανοι καὶ καύμοι καὶ σέλινα καὶ ἄλλα.

7.0.0.text #  **ΙΙΙ α. ΑΓΡΙΑ ΔΕΝΔΡΑ**
7.1.1.text ταῦτ' ἐστί τοι δένδρα ἥμερα· ἔστι δὲ καὶ ἄγρια δένδρα ἐπὶ τῶν λόφων.
7.1.2.text  καὶ δὴ ἐρωτᾷς, τί ποτ' ἐστὶν ἄγριον καὶ τί ἥμερον· λέγω οὖν σοι καὶ ταῦτα, καὶ μανθάνεις σὺ ἐν ᾧ λέγω.
7.1.3.text  τὰ μὲν ἥμερα δένδρα ταῦτ' ἐστίν, ἅπερ φυτεύομεν ἐν τῷ κήπῳ· ὥσπερ καὶ τὰ ἥμερα ζῷα ταῦτ' ἐστίν, ἅπερ τρέφομεν ἐν τῇ οἰκιᾳ καὶ ἐν τῷ χωρίῳ.
7.1.4.text  ἀλλὰ τὰ ἄγρια δένδρ' ἐστὶ ταῦθ', ἃ μὴ φυτεύομεν, ὥσπερ καὶ τὰ ἄγρια ζῷα ταῦτ' ἐστίν, ἃ μὴ τρέφομεν.
7.1.5.text  ἐπὶ οὖν τῶν λόφων ἐστὶ τὰ ἄγρια δένδρα, καὶ δὴ καὶ τὰ ζῷα τὰ ἄγρια.
7.1.6.text  ποῖα δ' ἐστὶ τὰ δένδρα τὰ ἄγρια; ἔστι μὲν ἄλλα, περὶ ὧν ὕστερον· νῦν δὲ λέγω ἔνια αὐτῶν· ἔστι μὲν πεύκη, ἔστι δὲ φηγός, ἔστι δὲ καὶ ἰτέα καὶ πτελέα· ὅπου δὲ πολλὰ δένδρα ὁμοῦ ἐστιν, ταύτην ὕλην ὀνομάζομεν.
7.1.7.text  ἕκαστον δὲ δένδρον κλάδους ἔχει, ἕκαστος δὲ κλάδος φύλλα.
7.1.8.text  ἡ δ' ὕλη πολλὰ δένδρ\' ἐνέχει, καὶ φηγοὺς καὶ ἰτέας καὶ πεύκας καὶ πτελέας· καὶ τὰ δένδρα πολλοὺς ἔχει καὶ κλάδους καὶ φύλλα.
7.1.9.text  ταῦτ' ἐστὶν ὑψηλὰ τὰ δένδρα· τὰ δὲ μὴ ὑψηλά, δρυμοὺς λέγομεν.
7.1.10.text  ὑψηλὰ μὲν τὰ δένδρα, ταπεινοὶ δὲ οἱ δρυμοί.

8.0.0.text #  **ΙΙΙ β. ΖΩΙΑ**
8.1.1.text ἄγρια οὖν ταῦτα τὰ δένδρα, ἄγριοι δὲ καὶ οἱ δρυμοί.
8.1.2.text  ἐν δὲ τῇ ὕλῃ καὶ δὴ καὶ ἐν τοῖς δρυμοῖς μάλιστα οἰκεῖ τὰ ἄγρια ζῷα, περὶ ὧν ὕστερον.
8.1.3.text  θηρεύομεν γὰρ τὰ ζῷα τὰ ἄγρια, καὶ ἔστιν ἃ αὐτῶν ἐσθίομεν.
8.1.4.text  καὶ περὶ μὲν τῆς ὕλης τοσαῦτα.

8.2.1.text οἰκεῖ δ' ἐν τοῖς δένδροις ζῷα ἄλλα, ἅπερ ἔχει πτερά· ταῦτα δὲ οἰκεῖ ἐν τοῖς δένδροις καὶ ἀντὶ οἰκιῶν οἰκοδομοῦσι καλιάς.
8.2.2.text  ὀνομάζομεν δὲ ὀρνίθια ταῦτα τὰ ζῷα.
8.2.3.text  τὰ οὖν ὀρνίθια οἰκοδομοῦσι καλιάς, ὥσπερ καὶ οἱ ἄνθρωποι οἰκοδομοῦσιν οἰκίας· ἡ καλιὰ γάρ ἐστιν ἀντὶ οἰκίας ὀρνιθίῳ, ἐν ᾗ οἰκεῖ τὰ νεόττια.
8.2.4.text  καὶ ὥσπερ ἄνθρωποι παιδία τίκτουσιν, οὕτως καὶ τὰ ὀρνίθια τίκτει ᾠά.
8.2.5.text  φανερὸν δήπου ἐστί σοι, τοῦθ\' ὃ λέγομεν ᾠόν· ἔστι γὰρ μικρὸν καὶ στρογγύλον, καὶ τὰ μέν ἐστι λευκὰ τῶν ᾠῶν, τὰ δ' οὔ.
8.2.6.text  τρέφομεν δὲ καὶ ἥμερα ὀρνίθια, ἅπερ τίκτει ᾠὰ ἡμῖν· ταῦτα δὲ τὰ ᾠὰ λευκά.
8.2.7.text  καὶ τῶν ἡμέρων ὀρνιθίων τὰ ᾠὰ ἐσθίομεν· τῶν δ' ἀγρίων ὀρνιθίων τὰ μὲν ἐσθίομεν, τὰ δ' οὔ.

9.0.0.text #  **ΙΙΙ γ. ΩΙΑ**
9.1.1.text τὰ δ' ᾠὰ ζητοῦμεν ἐν τῷ χωρίῳ ἡμῶν καθ' ἡμέραν· εὑρίσκομεν δ' οὕτως.
9.1.2.text  τὰ μὲν ἄριστα τῶν ἡμέρων ὀρνιθίων τίκτει καθ' ἑκάστην ἡμέραν ᾠόν· καὶ πρῶτον μὲν τίκτει τὸ ᾠὸν ἐν τῇ καλιᾷ καλιᾷ, ἔπειτα δὲ κλώζει μέγα.
9.1.3.text  ἐν ᾧ δὲ χρόνῳ κλώζει τὸ ὀρνίθιον, ἀκούομεν ἡμεῖς· καὶ εὐθὺς ζητοῦμεν τὸ ᾠόν, καὶ ἐκ τῆς καλιᾶς λαμβάνομεν, καὶ φέρομεν εἰς τὴν οἰκίαν· ἡ δ' Εὐρυδίκη λαμβάνει τὸ ᾠὸν εὐθύς, καὶ μετὰ ταῦτα ἕψει μετ\' ἄλλων ᾠῶν, καὶ ἡμεῖς ἐσθίομεν.
9.1.4.text  τὸ δ' ὀρνίθιον κλώζει οὐχ ἧττον.
9.1.5.text  τῇ δ' ὑστεραίᾳ ἡμέρᾳ τὸ αὐτὸ ποιεῖ τὸ ὀρνίθιον, τὸ δ' αὐτὸ ποιοῦμεν καὶ ἡμεῖς· οὐδὲ θαυμάζει τὸ ὀρνίθιον, ὅπου ποτ' ἐστὶ τὰ ἄλλα ᾠά· κλώζει δ' ὁμοίως καὶ καθ' ἡμέραν τίκτει.
9.1.6.text  ὦ φιλανθρώπε ὀρνιθίον, οὕτω γὰρ φιλεῖς τοὺς ἀνθρώπους, ὥστε καθ' ἡμέραν τίκτεις ᾠὸν ὑμῖν τροφήν· τοῦτο δὲ ποιεῖς δήπου ἀντὶ τῆς τροφῆς ᾗ τρέφομεν σε ἡμεῖς.
9.1.7.text  οὕτω δὴ τροφὴν μὲν παρέχομεν, τροφὴν δὲ λαμβάνομεν.
9.1.8.text  λέγομεν δὲ τὸ δῶρον, ὅπερ λαμβάνομεν ἀντὶ τροφῆς, τροφεῖα.

10.0.0.text #  **III δ. AGRIA ORNITHIA**
10.1.1.text καὶ περὶ μὲν τῶν ἡμέρων ὀρνιθίων τοιαῦτα· περὶ δὲ τῶν ἀγρίων ἄλλος ἐστὶ τρόπος.
10.1.2.text  ταῦτα γάρ, ὡς καὶ λέγω, οἰκοδομεῖ τὰς καλιὰς ἐν δένδροις ὑψηλοῖς· ἡμεῖς δὲ οὐ τροφὴν παρέχομεν τούτοις τοῖς ὀρνιθίοις, παρέχει δ' ἡμῖν τροφὴν ταῦτα, ἀλλ' οὐχ ἑκουσίως.
10.1.3.text  ὅσοι δὲ λαμβάνουσί τι οὕτως ἀπ\' ἀκουσίων, κλέπται εἰσὶ καὶ κλέπτουσιν· ἡμεῖς οὖν κλέπται ἐσμέν.
10.1.4.text  ἀλλ' ὅμως οὐ σκληροί ἐσμεν τοῖς ὀρνιθίοις· λείπομεν γὰρ ἔστιν ἃ τῶν ᾠῶν ἐν ταῖς καλιαῖς ἑκάστοτε.
10.1.5.text  καὶ οὗτος δή ἐστιν ὁ τρόπος τοῦ ζητεῖν τὰ ᾠὰ ταῦτα, λέγω τὰ τῶν ἀγρίων ὀρνιθίων.
10.1.6.text  περιπατοῦμεν γὰρ κατὰ τὴν ὕλην· κάτωθεν δὲ σκοποῦμεν, εἴ που καλιά τίς ἐστιν.
10.1.7.text  καὶ ἰδού· ὁρῶμεν ἤδη καλιὰν ἐπ' ἄκρου τοῦ δένδρου.
10.1.8.text  ἀναβαίνω οὖν ἐγὼ ἐπὶ τὸ δένδρον,ἀναβαίνει δ' ὁ ἀδελφός.
10.1.9.text  καὶ ἰδού· ἐπὶ κλάδου καλιὰ, καὶ ἐν τῇ καλιᾷ ᾠά· λαμβάνομεν οὖν ᾠά, καὶ καταβαίνομεν εὐθὺς κατὰ τὸ δένδρον.
10.1.10.text  τὰ δ' ᾠά,ὅσα ἐσθίομεν, ὀνομάζομεν ᾠὰ ἐδώδιμα.

10.2.1.text πολλαὶ δὲ τῶν καλιῶν ἐπὶ κλάδων εἰσὶν οὕτως ὑψηλῶν, ὥστε οὐ πάρεστιν ἀναβαίνειν ἐκεῖσε· ταῦτα οὖν μένει ἐν ταῖς καλιαῖς.
10.2.2.text  τὸ δ' ὀρνίθιον ἐπῴζει, τοῦτ\' ἔστι, καθίζει ἐπὶ τῶν ᾠῶν· οὕτως μὲν δή ἐστι θερμὰ τὰ ᾠά, εἰ δὲ μή, ψυχρά τ\' ἐστὶ καὶ ἀποθνῄσκει.
10.2.3.text  τὰ δὲ ᾠὰ θερμὰ μέν ἐστι, μετὰ χρόνον δ' ὀλίγον, τέκνον ἐστὶν ἐν τῷ ᾠῷ.
10.2.4.text  λέγομεν δὲ τὸ τέκνον τοῦ ὀρνιθίου νεόττιον.
10.2.5.text  τὸ δὲ νεόττιον τὸ ἐν τῷ ᾠῷ θραύει μὲν τὸ ἔξω τοῦ ᾠοῦ, καὶ ἰδού, ἐκπηδᾷ· τὸ δὲ ὀρνίθιον φέρει αὐτῷ καθ' ἡμέραν τροφήν.
10.2.6.text  τὸ δὲ ἀνοίγει μὲν τὸ ῥύγχιον, ἐσθίει δὲ τὴν τροφήν.
10.2.7.text  μετ\' ὀλίγον δὲ φύει πτερὰ τὸ νεόττιον, καί ἐστιν ὀρνίθιον ἤδη.

10.3.1.text ἆρ' ἐρωτᾷς με, πότερον ἀναβαίνει καὶ ἡ ἀδελφὴ ἐπὶ τὰ δένδρα; ἀναβαίνει· ἀλλ' οὐκ ἐπὶ τὰ ὑψηλὰ δένδρα· κόρη γάρ ἐστιν αὕτη, αἱ δὲ κόραι οὐκ ἀναβαίνουσιν ἐπὶ τὰ δένδρα τὰ μάλιστα ὑψηλά.
10.3.2.text  οὐ γὰρ οὕτως ἰσχυραί εἰσιν αἱ κόραι ὡς ἡμεῖς.
10.3.3.text  οὐδ' αὖ ἡ τροφὸς ἀναβαίνει· γεραιὰ γάρ ἐστι, αἱ δὲ γεραιαὶ οὐκ ἰσχυραί.
10.3.4.text  οὐδὲ πρέπει γ\', ὡς λέγει· ἀλλ' ἔμοι γε δοκεῖ, ὅτι οὐκ ἐθέλει· νωθρὰ γὰρ ἔμοι γε δοκεῖ.
10.3.5.text  ἀλλ' οὐκ ἔγω γε νωθρός, ἀλλὰ νεανικός.
10.3.6.text  αἱ δὲ κόραι καὶ αἱ γεραιαὶ ἐσθίουσι γοῦν τὰ ᾠά, εἰ καὶ μὴ ἀναβαίνουσιν ἐπὶ τὰ δένδρα· πρὸς τοῦτό γε δὴ οὐ νωθραὶ δοκοῦσιν.
10.3.7.text  τί σοὶ δοκεῖ, ὦ φίλε; ἆρ' ἐστὶν οὕτως καὶ παρ' ὑμῖν;

11.0.0.text # **III ε. ΔΙΑΛΟΓΟΣ**
11.1.1.text ποῖα δένδρ ἐστὶν ἐπὶ τῶν λόφων; ὑψηλά τε καὶ καλὰ δένδρα ἐπὶ τῶν λόφων ἐστίν.

11.2.1.text ποῖά ἐστι τὰ καρποφόρα δένδρα; ταῦθ' ἅπερ καρποὺς φέρει καρποφόρα δένδρα ἐστίν.

11.3.1.text τὰ δ' ἀκρόδρυα ποῖα; καρποφόρα δένδρα ὀνομάζουσι καὶ ἀκρόδρυα.

11.4.1.text ποῖον καρπὸν φέρει ἡ συκῆ; σῦκα φέρει ἡ συκῆ.

11.5.1.text τί δ' ἐστὶ τὸ σῦκον; καρπός ἐστι τῆς συκῆς τὸ σῦκον.

11.6.1.text ποῦ ἐστι τὰ ᾠὰ τῶν ὀρνιθίων; ἐν ταῖς καλιαῖς ἐστι τὰ ᾠὰ τῶν ὀρνιθίων.

11.7.1.text τί δ' ἐστιν ᾠόν; τὰ ὀρνίθια πίκτει ᾠά· τὸ δ' ᾠὸν μικρόν ἐστι καὶ στρογγύλον, καὶ ἐν τῷ ᾠῷ ἐστι τὸ νεόττιον.

11.8.1.text τὸ δὲ νεόττιον τί ἐστιν; τέκνον ἐστὶν ὀρνιθίου τὸ νεόττιον.

12.0.0.text #  **ΙΙΙ ζ. ΠΑΙΔΙΑ**
12.1.1.text ἔστι τις κώμη πέλας τῆς οἰκίας ἡμῶν· ἐν δὲ τῇ κώμῃ οἰκίαι εἰσὶ πολλαί, καὶ ἐν ταῖς οἰκίαις πολλὰ παιδία· καὶ παιδίσκοι καὶ κόραι ἔνεισιν ἐν τῇ κώμῃ.
12.1.2.text  οἱ δὲ παιδίσκοι καὶ αἱ κόραι παίζουσιν.
12.1.3.text  ἄλλοτε δύο στίχοι εἰσίν, ἕτερος μὲν στίχος παιδίσκων, ἕτερος δὲ κορῶν.
12.1.4.text  καὶ ὁ ἕτερος στίχος ἐναντίον ἐστὶ τοῦ ἑτέρου.
12.1.5.text  καὶ ᾄδουσιν οἱ στίχοι.
12.1.6.text  ὁ μὲν ἕτερος στίχος ᾄδει·

12.2.1.text *ποῦ μοι τὰ ῥόδα, ποῦ μοι τὰ ἴα, ποῦ μοι τὰ καλὰ σέλινα;*

12.3.1.text ὁ δ' ἕτερος στίχος ᾄδει·

12.4.1.text *ταδὶ τὰ ῥόδα, ταδὶ τὰ ἴα, ταδὶ τὰ καλὰ σέλινα.
12.4.2.text *

12.5.1.text καὶ ἐν ᾧ ᾄδουσι, χορεύουσιν πρὸς ἀλλήλους· προχωρεῖ μὲν ὁ ἕτερος στίχος, ἀναχωρεῖ δὲ ὁ ἕτερος.

12.6.1.text αἱ δ' αὖ κόραι παίζουσιν καὶ ὧδε.
12.6.2.text  μία μὲν καθίζει ἐν μέσῳ, αἱ δ' ἄλλαι κύκλῳ περιτρέχουσι καὶ χορεύουσι, καὶ ᾄδουσι·

12.7.1.text *χέλει-χελώνη, τί ποιεῖς ἐν τῷ μέσῳ;*

12.8.1.text ἡ δ' ἐν μέσῳ ᾄδει·

12.9.1.text *πλέκω τὰ ἔρια καὶ κρόκην Μιλησίαν.
12.9.2.text *

12.10.1.text παίζει δὲ τὰ παιδία πολλὰ καὶ ἄλλα, περὶ ὧν ὕστερον.

13.0.0.text #  **ΙΙΙ η. ΚΑΛΙΑΙ**
13.1.1.text ἆρ' ἀγνοεῖς ὅτι ἀναβαίνω πολλάκις ἐπὶ τὰ δένδρα, καὶ ζητῶ τὰ ᾠὰ τῶν ὀρνιθίων; αὖθις οὖν λέγω σοι ταῦτα· λήθη γὰρ ἔχει τοὺς ἀνθρώπους ῥᾳδίως.
13.1.2.text  λέγω αὖθις καὶ τοῦτο· ὅτι οἰκοδομεῖ τὰ ὀρνίθια καλιάς, ἐν δὲ ταῖς καλιαῖς ἐστι τὰ ᾠὰ ἃ ζητῶ.
13.1.3.text  τὰς δὲ καλιὰς οἰκοδομεῖ τὰ ὀρνίθια, τὰς μὲν ἐπὶ τῶν δένδρων τῶν ὑψηλῶν, τὰς δὲ ἐν τοῖς δρυμοῖς τοῖς ταπεινοῖς, τὰς δὲ καὶ ἐν τῇ πόᾳ· τὰ δὲ ἐν τοῖς δρυμοῖς ᾠὰ εὑρίσκει καὶ ἡ ἀδελφή, ἀλλ' οὐκ ἀναβαίνει ἐπὶ τὰ ὑψηλὰ δένδρα ὥσπερ ἐγὼ ἀναβαίνω· αὖθις γὰρ λεκτέον ὅτι οὔτ' ἰσχυραί εἰσιν αἱ κόραι οὔτ' ἀνδρεῖαι, ὥστε διὰ τοῦτο οὐκ ἀναβαίνουσιν ἐπὶ τὰ δένδρα τὰ ὑψηλά.
13.1.4.text  οὐδ' ἡ τροφὸς ἀναβαίνει οὐδαμῶς· πῶς γὰρ δή; γεραιὰ γάρ ἐστι.

14.0.0.text #  **ΙΙΙ θ. ΚΩΜΗ**
14.1.1.text τὸ χωρίον ἐν ᾧ οἰκοῦμεν ἐγγύς ἐστι κώμης· ἆρα γιγνώσκεις ὅ τι ἐστὶ κώμη; λέγω δή.
14.1.2.text  ἐν τῇ κώμῃ οἰκίαι εἰσίν, οἱ δὲ ἐν τῇ κώμῃ ἄνθρωποι, κωμηταί.
14.1.3.text  καὶ ἐν τῇ ἡμετέρᾳ κώμῃ ἀγορά ἐστιν· μικρὰ μὲν ἡ κώμη, μικρὰ δὲ καὶ ἡ ἀγορά· καὶ δὴ καὶ τὸ χωρίον ἡμῶν μικρόν.
14.1.4.text  καὶ ἐν τῇ ἀγορᾷ ἀγοράζουσι μὲν οἱ ἀγορασταί, πωλοῦσι δὲ οἱ πωληταί.
14.1.5.text  ἐγὼ δέ, ὃς λέγω, μικρός εἰμί· ἀλλ' ἡ τροφός μου οὔκ ἐστι μικρά.
14.1.6.text  οὐδὲ οἱ λόφοι μικροί, οἳ περιέχουσι τὸν τόπον κύκλῳ· ὑψηλοὶ γάρ εἰσιν οἱ λόφοι.
14.1.7.text  ἀλλὰ οἱ ὑψηλοὶ λόφοι μικρὰν κώμην περιέχουσι.
14.1.8.text  λέγω δὴ πολλάκις τὰ περὶ τῆς κώμης· ἡ μνήμη γὰρ ἡ τῶν ἀνθρώπων οὐ ῥᾳδίως κατέχει τοῦτο, ὃ λέγομεν ἅπαξ.
14.1.9.text  οὕτως λέγει ὁ διδάσκαλος.
14.1.10.text  οὐ δήπου νῦν ἀγνοεῖς οὔτε τὰ περὶ τῶν λόφων οὔτε τὰ περὶ τῆς κώμης, οὔθ\' ὅτι Ἑλένη ἡ ἀδελφή μου, οὔθ\' ὅτι ἐγὼ υἱός εἰμι τοῦ τε Θρασύλλου καὶ τῆς Εὐρυδίκης.
14.1.11.text  τίς δῆτα ἀγνοεῖ;

15.0.0.text #  **ΙV. ΟΙΚΙΑ**
15.1.1.text ὥρα νῦν λέγειν σοι τὰ περὶ τῆς οἰκίας.
15.1.2.text  μικρὰ μέν ἐστιν ἡ οἰκία ἡμῶν, μικροτάτη μὲν οὖν· τί μήν; οὐ γὰρ πολλοί ἐσμεν, οὐδὲ πλούσιοι.

15.2.1.text πρῶτον μὲν ἐκ τῆς ὁδοῦ ὁρῶμεν τοῖχον μέγαν, καὶ ἐν τῷ τοίχῳ πύλας· τῆς δ' ἡμέρας ἀνοικταί εἰσιν αἱ πύλαι.
15.2.2.text  ἐντὸς δὲ τῶν πυλῶν βλέπομεν αὐλὴν μεγάλην, καὶ ἐν τῇ αὐλῇ τὰ ὀρνίθια, καὶ δὴ καὶ ἴσως ἕν τι τῶν ζῴων, ἢ ἵππον ἢ ὄνον ἢ ἡμίονον.
15.2.3.text  ἆρ' ἀγνοεῖς ποῖα ἄττα ἐστὶ ταῦτα; οὐκ ἔχω λέγειν καλῶς, ὅμως δὲ λέγω.
15.2.4.text  ὁ μὲν ἵππος ἕλκει τὴν ἅμαξαν· ὁ δ' ὄνος ὅμοιος μὲν ἵππῳ ἐστί, διαφέρει δέ· καὶ γὰρ μικρότερός ἐστι, καὶ μιαρὰν ἔχει τὴν φωνήν, καὶ ἐσθίει ἀκάνθας.
15.2.5.text  ὁ δ' ἡμίονος τέκνον ἐστὶν ἵππου καὶ ὄνου.
15.2.6.text  δοκεῖς δὴ νῦν οὐκ ἀγνοεῖν ὅ τι λέγω.
15.2.7.text  ταῦτ' οὖν ἐν τῇ αὐλῇ βλέπεις· ὀρνίθια καὶ ἴσως ἵππον ἢ ὄνον καὶ ἅμαξαν.
15.2.8.text  ἐξ ἀριστερᾶς δὲ τῆς αὐλῆς καὶ ἐκ δεξιᾶς οἰκίσκοι εἰσὶ μικροὶ ἢ δωμάτια, ἐν οἷς ἔχομεν τοῖς ζῴοις τὴν τροφήν, καὶ δὴ καὶ ἄλλα πολλά.
15.2.9.text  ἐναντίον δὲ βλέπεις τὸν πρόδομον· οὔκ ἐστι κλειστὸς ὁ πρόδομος, ἀλλ' ἀνοικτός· σκιὰν δ' ἔχει, ὥστε μὴ καίειν ἡμᾶς τὸν ἥλιον.
15.2.10.text  περαιτέρω δὲ τοῦ προδόμου ἡ οἰκία ἤδη ἐστίν, καὶ ἐν τῇ οἰκίᾳ τράπεζαι καὶ κλῖναι καὶ δίφροι, περὶ ὧν λέγω τοιάδε.
15.2.11.text  ἐπὶ μὲν τραπέζης ἐστὶν ὅσα ἐσθίομέν τε καὶ πίνομεν, σιτία λέγω καὶ οἶνον καὶ τὰ ἄλλα· καθίζομεν δὲ ἐπὶ τῶν δίφρων.
15.2.12.text  ἐπὶ δὲ τῶν κλινῶν καθεύδομεν.
15.2.13.text  καθεύδομεν δὲ καὶ ἔνδον καὶ ἐν τῷ προδόμῳ καὶ ἐπὶ τῆς στέγης---τὸ γὰρ ἄνωθε τῆς οἰκίας στέγην ὀνομάζομεν---καὶ δὴ καὶ ἔξω.

15.3.1.text ἐσθίομεν δὲ τρὶς τῆς ἡμέρας.
15.3.2.text  ἑῷοι μὲν ὀλίγον πάνυ ἐσθίομέν τε καὶ πίνομεν· ἔπειτα πρὸ τῆς μεσημβρίας ἀριστῶμεν· εἶτα τῆς ἑσπέρας δειπνέουμεν.
15.3.3.text  τὸ μὲν πρῶτον ὀλίγον ἐστί, καὶ οὐκ ὀνομάζομεν αὐτὸ οὐδέν· τὸ δὲ δεύτερον λέγομεν τὸ ἄριστον, τὸ δὲ τρίτον ἐστὶ τὸ δεῖπνον.
15.3.4.text  μετὰ ταῦτα λαλοῦμεν μετ\' ἀλλήλων, καὶ καθεύδομεν.

16.0.0.text #  **ΙV α. ΚΗΠΟΣ**
16.1.1.text καὶ κύκλῳ περὶ τὴν οἰκίαν ἀγροὶ μέν εἰσιν, οὓς γεωργοῦμεν, καὶ ἄλλος ἐστὶ τόπος ἐν ᾧ αἱ ἀμπέλοι, ἔστι δὲ καὶ κῆπος, ἐν ᾧ κηπεύομεν.
16.1.2.text  καὶ περὶ μὲν τῆς γεωργίας ὕστερον λεκτέον ἐστί· περιέχει δὲ ὁ κῆπος τὴν οἰκίαν, ἐν δὲ τῷ κήπῳ πολλὰ καὶ ἄλλα πάρεστι βλέπειν, καὶ δὴ καὶ λάχανα καὶ ἴα καὶ ῥόδα.
16.1.3.text  καὶ ἀπὸ τῆς ἀμπέλου δρέπομεν σταφυλάς· καὶ τῶν σταφυλῶν τὰς μὲν ἐσθίομεν, τὰς δὲ ξηραίνομεν, τὰς δὲ πατοῦμεν ἐν τῇ ληνῷ, καὶ ποιοῦμεν οὕτως οἶνον.
16.1.4.text  δρέπομεν δὲ καὶ σῦκα ἀπὸ τῶν συκῶν, καὶ ἐλαίας ἀπὸ τῶν ἐλαιῶν.
16.1.5.text  περὶ τούτων ὕστερον λεκτέον μοι· νῦν γὰρ οὐ πάρεστιν.
16.1.6.text  οἴμοι· φεῦ· ὡς πολλάκις λέγω τὸ αὐτό· καὶ γὰρ οὐ γιγνώσκετε οὔπω τὴν Ἑλληνικὴν γλῶτταν.
16.1.7.text  ἀλλὰ ῥᾳδία μᾶλλον δοκεῖ εἶναι καθ' ἡμέραν, ὡς νομίζω.
16.1.8.text  πῶς γὰρ οὔ; ἐγὼ μὲν οὐ δεινός εἰμι λέγειν, σὺ δέ που δεινὸς εἶ μανθάνειν.

17.0.0.text # **IV β. ΔΙΑΛΟΓΟΣ**
17.1.1.text τί κῆπός ἐστιν; τόπος ἐστὶ κῆπος ἐν ᾧ δένδρα καὶ ἄλλα φυτὰ φυτεύομεν.

17.2.1.text τί φυτεύετε ἐν τῷ κήπῳ; συκᾶς φυτεύομεν ἐν τῷ κήπῳ, καὶ ἐλαίας.

17.3.1.text τί ἄλλο φυτεύετε πρὸς τούτοις; λάχανα φυτεύομεν παντοῖα.

17.4.1.text τί δρέπετε ἀπὸ τῶν συκῶν; σῦκα δρέποµεν ἀπὸ τῶν συκῶν.

17.5.1.text ἀπὸ δὲ τῶν ἐλαιῶν τί δρέπετε; ἐλαίας δρέποµεν ἀπὸ τῶν ἐλαιῶν.

17.6.1.text ἀπὸ δὲ τῶν λαχάνων τί δρέπετε; ἀπὸ τῶν γε λαχάνων οὐδέν.

17.7.1.text ποῖα δ' ἄττ' ἐστὶ τὰ λάχανα; σκόροδα καὶ κρόµµυα καὶ ῥάφανοι καὶ κύαµοι καὶ σέλινα, ταῦτ' ἐστὶ λάχανα.

17.8.1.text πρὸς τί οὖν χρήσιµά ἐστι τὰ λάχανα; πρὸς τὸ ἐσθίειν ἐστὶ χρήσιμα τὰ λάχανα.

17.9.1.text καὶ δὴ καὶ ἐν τῇ οἰκίᾳ τί ἔνεστιν; δίφροι ἔνεισι καὶ κλῖναι καὶ τράπεζαι.

17.10.1.text ὁ δίφρος δὲ τί ἐστιν; καθίζοµεν δὴ ἐπὶ δίφρου.

17.11.1.text ἆρα καὶ ἐν τῇ τραπέζῃ καθίζετε; τὰ σίτια μὲν οὖν ἐσθίομεν ὅσα ἐστὶν ἐπὶ τῆς τραπέξης.

17.12.1.text καὶ ἐπὶ τῶν κλινῶν τί ποιεῖτε; καθεύδοµεν ἐπὶ τῶν κλινῶν.

18.0.0.text #  **ΙV γ. ΑΙ ΑΘΗΝΑΙ**
18.1.1.text ἐνθένδε ὁρῶμεν τὰς Ἀθήνας· φανεραὶ γάρ εἰσιν αἱ Ἀθῆναι ἀπὸ τῆς κώμης, ἐν ᾗ οἰκῶ μετὰ τοῦ ἀδελφοῦ καὶ τῆς ἀδελφῆς καὶ τοῦ Θρασύλλου καὶ τῶν ἄλλων.
18.1.2.text  καὶ δὴ καὶ ἐν ταῖς Ἀθήναις φανερός ἐστι ναὸς τῆς Ἀθήνης, ὅς ἐστιν ἐπὶ τῆς πέτρας ἣν ὁρᾶτε.
18.1.3.text  ἡ μὲν γὰρ Ἀθήνη θεός ἐστίν, ἡμεῖς δὲ σέβομεν τὴν Ἀθήνην· σέβομεν δὲ καὶ ἄλλους θεοὺς ἐγχωρίους, περὶ ὧν ὕστερον.
18.1.4.text  καὶ πολλάκις ἄγομεν ἑορτὰς καὶ Ἀθήνησι καὶ κατ' ἀγρούς· ᾄδομεν, χορεύομεν, σφάζομεν ἱερά, ἐσθίομεν, πίνομεν· τί δ' οὐ ποιοῦμεν ἐν ταῖς ἑορταῖς; ἐν τοῖς Παναθηναίοις πομπή ἐστι λαμπροτάτη· ἐν τοῖς Διονυσίοις φοιτῶμεν εἰς τὸ θέατρον· καὶ αἰεὶ χαίρομεν.

19.0.0.text #  **IV δ. ARITHMOS**
19.1.1.text ἀριθμῶ μὲν τοὺς ἐν τῇ οἰκίᾳ ἀνθρώπους· καὶ πέντε ἐσμέν.
19.1.2.text  ἀριθμῶ δὲ τὰ τῆς οἰκίας οἰκήματα, καὶ δέκα ἐστίν.
19.1.3.text  ἀριθμῶ δὲ καὶ τοὺς δίφρους ὅσοι ἔνεισι· καὶ οὗτοι εἴκοσίν εἰσι μάλιστα.
19.1.4.text  τὰς δὲ κλίνας ἀριθμῶ· εἰσὶ δ' ἕξ.
19.1.5.text τὰς δὲ τραπέζας ἀριθμῶ· τρεῖς εἰσιν.
19.1.6.text  πόσους ἔχεις ὀφθαλμούς; ἀριθμῶ τοὺς ὀφθαλμούς· ἔχω δὲ ὀφθαλμὼ δύο ἔγω γε, δύο δ' ἔχεις καὶ σύ, καὶ δὴ καὶ ἕκαστός τις, εἰ μή γ' οἱ τυφλοί· ὁ γὰρ τυφλὸς οὐκ ἔχει ὀφθαλμούς, ἢ οὐχ ὁρᾷ γε τοῖς ὀφθαλμοῖς· ἡμῶν δ' οὐδεὶς τυφλός.
19.1.7.text  καὶ εἰσὶν οἳ τυφλοί εἰσι τὸν ἕτερον ὀφθαλμόν· τούτους λέγομεν ἑτεροφθάλμους.
19.1.8.text  ὤμους δὲ ἔχει ἕκαστος δύο.
19.1.9.text  καὶ δακτύλους ἔχω εἴκοσι, δέκα μὲν ἄνω, δέκα δὲ κάτω.
19.1.10.text  ἔχω δὲ νῦν λέγειν ὀλιγον τὰ ἄλλα ὄργανα· ἄλλῳ γὰρ ὀργάνῳ ἀκούω, ἄλλῳ δὲ ὀργάνῳ βαδίζω, ἄλλῳ δὲ ἐσθίω, καὶ τὰ λοιπὰ οὕτως.

20.0.0.text #  **IV ε. TA EN OIKIAI**
20.1.1.text οὐκ ἀγνοεῖς δὴ ὁπόσα δωμάτιά ἐστιν ἐν τῇ ἡμετέρᾳ οἰκίᾳ· λέγω γὰρ αὖθις ὅτι δέκα.
20.1.2.text  εἰσὶ δὲ καὶ ἐν αὐτῇ δίφροι, ἐφ\' ὧν καθίζομεν, καὶ κλῖναι, ἐν αἷς καθεύδομεν, καὶ τράπεζαι, ἐφ\' ὧν ἐστι τὰ σιτία καὶ ὁ οἶνος· τὰ μὲν σιτία ἐσθίομεν, τὸν δ' οἶνον πίνομεν.
20.1.3.text  ποτήρια δ' ἐστὶν ἡμῖν ἐξ ὧν πίνομεν, λεκάναι δ' ἐξ ὧν ἐσθίομεν τὰ σιτία.
20.1.4.text  καὶ μὴν ποῖά γ\' ἐστὶν ἡμῖν τὰ σιτία; ἄρτος μὲν καὶ μᾶζα, μετὰ ταῦτα τυρὸς λευκός, καὶ ᾠά, καὶ ὀρνίθεια, καὶ δὴ καὶ ἄλλα ἐστὶν περὶ ὧν λεκτέον ἐστὶν ὕστερον· οὐ γὰρ νῦν πάρεστιν.
20.1.5.text  τὰ δ' ἐκ τοῦ κήπου ἐσθίομεν· λάχανα λέγω καὶ ὀπώραν, σταφυλάς τε καὶ σῦκα καὶ ἐλαίας.
20.1.6.text  ἆρα ἀγνοεῖς τὴν περὶ σύκων παροιμίαν; αὕτη δή ἐστιν ἡ παροιμία· "οὐ σῦκον σύκῳ ὁμοιότερον.
20.1.7.text " καὶ δὴ ἐγὼ ὅμοιός εἰμι τῷ ἀδελφῷ· ὁρᾷ τις νώ, καὶ λέγει· "ὁμοιότερός ἐστι τῷ ἀδελφῷ ὁ Θρασύμαχος ἢ σῦκον σύκῳ.
20.1.8.text " οἷον γὰρ ἄλλο σῦκον, τοιοῦτο καὶ ἄλλο.

21.0.0.text #  **ΙV ζ. ΔΙΔΑΣΚΑΛΟΣ**
21.1.1.text οὐκ ἔχομεν ἡμεῖς, ὥσπερ καὶ ὑμεῖς, οἶκον μέγιστον ἐν ᾧ διδάσκουσι πολλοὶ διδάσκαλοι· παρ' ὑμῖν γάρ ἐστιν οἶκος ὃς πολλὰ ἔχει δωμάτια, ἄλλα μὲν μεγάλα, ἄλλα δὲ μικρότερα· εἰσὶ δὲ καὶ διδάσκαλοι πολλοί, εἷς μὲν ἀρχιδιδάσκαλος, ἕτεροι δ' ὑποδιδάσκαλοι.
21.1.2.text  ἐμοὶ δ' ἐστὶ παιδαγωγὸς μέν, ὃς δοῦλός ἐστι, καὶ ἄγει με εἰς τὴν κώμην παρὰ τὸν διδάσκαλον· διδάσκει δ' ὁ διδάσκαλος ἢ ἐν τῇ ἑαυτοῦ οἰκίᾳ, ἢ ἐν τῇ αὐλῇ, ἢ ὑπὸ τῶν δένδρων ἔξω.
21.1.3.text  ὑμεῖς μὲν γράφετε καλάμοις ἐν παπύρῳ, ἢ γύψῳ ἐν τῷ τοίχῳ· ἡμεῖς δὲ γράφομεν στύλῳ ἐν πινακίῳ, ἢ ξύλῳ ἐπὶ τῆς γῆς.
21.1.4.text  ἆρ' ἀγνοεῖς ποῖα ἄττα ἐστὶ τὰ πινάκια ἡμῶν; λέγω δή.
21.1.5.text  ξύλινα μέν ἐστι ταῦτα τὰ πινάκια, ἔστι δ' ἐπ' αὐτῶν μάλθα ἐν ᾗ γράφομεν τοῖς στύλοις· καὶ μετὰ ταῦτα λεαίνομεν τὴν μάλθαν, καὶ λεία ἐστὶν ἤδη· ὥστε γράφομεν πολλάκις ἐν τῇ αὐτῇ μάλθῃ.
21.1.6.text  οὕτως οὐ δεῖ ἡμῖν πολλῶν πινακίων, τὰ δὲ αὐτὰ πινάκια ἱκανά ἐστιν.
21.1.7.text  ἆρ' ἀγνοεῖς τὴν μάλθαν, ὅ τι ἐστί; ἦ που δεινὸς εἶ σύ γε μανθάνειν.

22.0.0.text #  **ΙV η. ΤΑ ΤΟΥ ΔΙΔΑΣΚΑΛΕΙΟΥ**
22.1.1.text γράφομεν δὴ οὕτως.
22.1.2.text  γάμμα ῥῶ ἄλφα φῖ οὖ μῦ εἶ νῦ, τοῦτ\' ἐστί, γράφομεν· εἶ πῖ ἰῶτα, ἐπί· ταῦ οὖ ὗ, τοῦ· πῖ ἰῶτα νῦ ἄλφα κάππα ἰῶτα οὖ ὗ, πινακίου.
22.1.3.text  γράφομεν δὲ καλῶς· οὐ γὰρ ἐθέλομεν πληγὰς λαμβάνειν.
22.1.4.text  καὶ γὰρ ἔχει ξύλον ὁ διδάσκαλος, ᾧ παίει ἡμᾶς ἐνίοτε· ἀλλ' οὐ πολλάκις παίει τὰ παιδία τῷ ξύλῳ, ἐπεὶ εὔκολός ἐστιν.
22.1.5.text  οἱ δὲ δύσκολοι διδάσκαλοι πολλάκις παίουσι τὰ παιδία, ἐν ᾧ χρόνῳ διδάσκουσιν.

22.2.1.text πρὸς δὲ τούτοις μανθάνομεν ἀναγιγνώσκειν τὰ τῶν ποιητῶν, καὶ δὴ καὶ ἐκμανθάνομεν, ὥστε λέγειν ἄνευ πινακίου καὶ ἀνευ βιβλίου.
22.2.2.text  ποιητῶν τοι ὁ μέγιστός ἐστιν Ὅμηρος.
22.2.3.text  μανθάνομεν δὲ ἀναγιγνώσκειν τὰ τοῦ Ὁμήρου, καὶ τὰ Ἰλιακὰ καὶ τὴν Ὀδυσσείαν, περὶ ὧν ὕστερον λεκτέον ἐστίν.
22.2.4.text  μαθηταί ἐσμεν καλοί, καὶ μανθάνομεν εὖ, ἐπεὶ οὗτως εὔκολός ἐστιν ὁ διδάσκαλος· ὁ δὲ σοφώτατός τίς ἐστι, καὶ δυνατός ἐστι λέγειν πάντα τὰ Ὁμηρικὰ ἄνευ βιβλίου.

23.0.0.text #  **ΙV θ. ΑΡΙΘΜΟΣ**
23.1.1.text ἀριθμοῦμεν δ' οὕτως· εἷς, δύο, τρεῖς, τέτταρες, πέντε, ἕξ,ἑπτά, ὀκτώ, ἐννέα, δέκα.
23.1.2.text  μετὰ ταῦτα ἕνδεκα, δώδεκα, τρεῖς καὶ δέκα, τέτταρες καὶ δέκα, πέντε καὶ δέκα, ἑκκαίδεκα, ἑπτὰ καὶ δέκα, ὀκτὼ καὶ δέκα, ἐννέα καὶ δέκα, εἴκοσιν.

23.2.1.text καὶ μετὰ τὰ εἴκοσιν· εἷς καὶ εἴκοσι, δύο καὶ εἴκοσι, τρεῖς καὶ εἴκοσι, τέτταρες καὶ εἴκοσι, πέντε καὶ εἴκοσι, ἕξ καί εἴκοσι, ἑπτὰ καὶ εἴκοσι, ὀκτὼ καὶ εἴκοσι, ἐννέα καὶ εἴκοσι, τριάκοντα.

23.3.1.text μετὰ δὲ τὰ τριάκοντα· εἷς καὶ τριάκοντα, δύο καὶ τριάκοντα, τρεῖς καὶ τριάκοντα, τέτταρες καὶ τριάκοντα, πέντε καὶ τριάκοντα, ἕξ καί τριάκοντα, ἑπτὰ καὶ τριάκοντα, ὀκτὼ καὶ τριάκοντα, ἐννέα καὶ τριάκοντα, τετταράκοντα.

23.4.1.text μετὰ δὲ τὰ τετταράκοντα· εἷς καὶ τετταράκοντα, δύο καὶ τετταράκοντα, τρεῖς καὶ τετταράκοντα, τέτταρες καὶ τετταράκοντα, πέντε καὶ τετταράκοντα, ἕξ καί τετταράκοντα, ἑπτα καὶ τετταράκοντα, ὀκτὼ καὶ τετταράκοντα, ἐννέα καὶ τετταράκοντα, πεντήκοντα.

23.5.1.text μετὰ δὲ τὰ πεντήκοντα· εἷς καὶ πεντήκοντα, δύο καὶ πεντήκοντα, τρεῖς καὶ πεντήκοντα, τέτταρες καὶ πεντήκοντα, πέντε καὶ πεντήκοντα, ἕξ καί πεντήκοντα, ἑπτὰ καὶ πεντήκοντα, ὀκτὼ καὶ πεντήκοντα, ἐννέα καὶ πεντήκοντα, ἑξήκοντα.

23.6.1.text λέγομεν δὲ τῷ αὐτῷ τρόπῳ περὶ τῶν ἑβδομήκοντα, ὀγδοήκοντα, ἐνενήκοντα, ἑκατόν.
23.6.2.text  καὶ δὴ καὶ τῷ αὐτῷ τρόπῳ μετὰ ταῦτα λέγομεν· εἰσὶ γὰρ διακόσιοι, τριακόσιοι, τετρακόσιοι, πεντακόσιοι, ἑξακόσιοι, ἑπτακόσιοι, ὀκτακόσιοι, ἐνακόσιοι, χίλιοι.

24.0.0.text #  **ΙV ι. ΠΟΛΛΑΠΛΑΣΙΩΣΙΣ**
24.1.1.text πολλαπλασιοῦμεν δ' οὕτω τοὺς ἀριθμούς· ἅπαξ ἕν ἐστιν ἕν, δὶς ἕν ἐστιν δύο, τρὶς ἕν ἐστιν τρία, τετράκις ἕν ἐστιν τέτταρα, πεντάκις ἕν ἐστιν πέντε, ἑξάκις ἕν ἐστιν ἕξ, ἑπτάκις ἕν ἐστιν ἑπτά, ὀκτάκις ἕν ἐστιν ὀκτώ, ἐνάκις ἕν ἐστιν ἐννέα, δεκάκις ἕν ἐστιν δέκα, ἐνδεκάκις ἕν ἐστιν ἔνδεκα, δωδεκάκις ἕν ἐστιν δώδεκα, τρισκαιδεκάκις ἕν ἐστιν τρία καὶ δέκα, τετταρεσκαιδεκάκις ἕν ἐστιν τέτταρα καὶ δέκα, πεντεκαιδεκάκις ἕν ἐστιν πέντε καὶ δέκα, ἑκκαιδεκάκις ἕν ἐστιν ἑκκαίδεκα, ἑπτακαιδεκάκις ἕν ἐστιν ἑπτά καὶ δέκα, ὀκτωκαιδεκάκις ἕν ἐστιν ὀκτώ καὶ δέκα, ἐννεακαιδεκάκις ἕν ἐστιν ἐννέα καὶ δέκα, εἰκοσάκις ἕν ἐστιν εἴκοσιν.

24.2.1.text τῷ δ' αὐτῷ τρόπῳ καὶ τοῦ τριακοντάκις, τετταρακοντάκις, πεντηκοντάκις, ἑξηκοντάκις, ἑβδομηκοντάκις, ὀγδοηκοντάκις, ἐνενηκοντάκις, ἑκατοντάκις, χιλιάκις, μυριάκις.

24.3.1.text καὶ δὴ καὶ ἅπαξ δύο ἐστιν δύο, δὶς δύο ἐστιν τέτταρα, τρὶς δύο ἐστιν ἕξ, τετράκις δύο ἐστιν ὀκτώ, πεντάκις δύο ἐστιν δέκα, ἑξάκις δύο ἐστιν δώδεκα, ἑπτάκις δύο ἐστιν τέτταρα καὶ δέκα, ὀκτωκαιδεκάκις δύο ἐστιν ἑκκαίδεκα, ἐνάκις δύο ἐστιν ὀκτώ καὶ δέκα, δεκάκις δύο ἐστιν εἴκοσιν, ἐνδεκάκις δύο ἐστιν δύο καὶ εἴκοσιν, δωδεκάκις δύο ἐστιν τέτταρα καὶ εἴκοσιν.

24.4.1.text καὶ τῷ αὐτῷ δὴ τρόπῳ· ἅπαξ τρία ἐστιν τρία, δὶς τρία ἐστιν ἕξ, τρὶς τρία ἐστιν ἐννέα, τετράκις τρία δώδεκ\' ἐστί, πεντάκις τρία πέντε καὶ δέκα, ἑξάκις τρία ὀκτώ καὶ δέκα, ἑπτάκις τρία ἕν καὶ εἴκοσιν, ὀκτάκις τρία τέτταρα καὶ εἴκοσιν, ἐνάκις τρία ἑπτά καὶ εἴκοσιν, δεκάκις τρία τριάκοντα, ἐνδεκάκις τρία τρία καὶ τριάκοντα, δωδεκάκις τρία ἕξ καὶ τριάκοντα.

24.5.1.text οὐδ' ἄλλῳ τρόπῳ τὰ λοιπά· ἅπαξ τέτταρα, δὶς τέτταρα· καὶ ἅπαξ πέντε, δὶς πέντε, τρὶς πέντε· καὶ δὴ καὶ τοὺς ἄλλους τῶν ἀριθμέων ἀριθμοῦμεν τῷ αὐτῷ τρόπῳ· σὺ δὲ λέγε δὴ ἄνευ βιβλίου οὕτως.

24.6.1.text λοιπὸν δὴ ἐστι λέγειν τὰ μετὰ τοὺς χιλίους· οὕτω δὲ λεκτέον ἐστίν.
24.6.2.text  δισχίλιοι, τρισχίλιοι, καὶ τὰ ἄλλα μεχρὶ τῶν ἐνακισχιλίων· ἀντὶ δὲ τῶν δεκάκις χιλίων λέγομεν μυρίους, καὶ δισμυρίους, καὶ τὰ ἄλλα οὕτως.

25.0.0.text #  **ΙV κ. ΜΕΡΙΣΜΟΣ**
25.1.1.text διαμερίζομεν δ' αὖ τοὺς ἀριθμοὺς ὧδέ πως.

25.2.1.text πόστον μόριον ἢ πόστη μοῖρά ἐστι τὸ ἓν τοῖν δυοῖν; ἡμίσεια μοῖρά ἐστι τὸ ἓν τοῖν δυοῖν.

25.3.1.text πόστη μοῖρα τὸ ἓν τῶν τριῶν; τρίτη μοῖρα τὸ ἓν τῶν τριῶν.

25.4.1.text πόστη μοῖρα τὸ ἓν τῶν τεττάρων; τετάρτη μοῖρα τὸ ἓν τῶν τεττάρων.

25.5.1.text πόστη μοῖρα τὸ ἓν τῶν πέντε; πέμπτη μοῖρα τὸ ἓν τῶν πέντε.

25.6.1.text πόστη μοῖρα τὸ ἓν τῶν ἕξ; ἕκτη μοῖρα τὸ ἓν τῶν ἕξ.

25.7.1.text πόστη μοῖρα τὸ ἓν τῶν ἑπτά; ἑβδόμη μοῖρα τὸ ἓν τῶν ἑπτά

25.8.1.text πόστη μοῖρα τὸ ἓν τῶν ὀκτώ; ὀγδόη μοῖρα τὸ ἓν τῶν ὀκτώ

25.9.1.text πόστη μοῖρα τὸ ἓν τῶν ἐννέα; ἐνάτη μοῖρα τὸ ἓν τῶν ἐννέα

25.10.1.text πόστη μοῖρα τὸ ἓν τῶν δέκα; δεκάτη μοῖρα τὸ ἓν τῶν δέκα

25.11.1.text πόστη μοῖρα τὸ ἓν τῶν ἔνδεκα; ἐνδεκάτη μοῖρα τὸ ἓν τῶν ἔνδεκα

25.12.1.text πόστη μοῖρα τὸ ἓν τῶν δώδεκα; δωδεκάτη μοῖρα τὸ ἓν τῶν δώδεκα.

25.13.1.text οὕτω δὴ τῷ αὐτῷ τρόπῳ λέγομεν περὶ τῶν ἄλλων μοιρῶν· εἰσὶ δ' αὗται· τρισκαιδεκάτη, τετταρεσκαιδεκάτη, πεντεκαιδεκάτη, ἑκκαιδεκάτη, ἑπτακαιδεκάτη, ὀκτωκαιδεκάτη, ἐννεακαιδεκάτη, εἰκοστη.
25.13.2.text  καὶ μετὰ ταῦτα· εἰκοστὴ πρώτη, εἰκοστὴ δευτέρα, εἰκοστὴ τρίτη, καὶ τὰ λοιπά.
25.13.3.text  μετὰ ταῦτα δέ· τριακοστή, τριακοστὴ πρώτη, τριακοστὴ δεύτερα.
25.13.4.text  λέγε δὲ σὺ τοὺς ἄλλους ἀριθμοὺς αὐτός.
25.13.5.text  καὶ δὴ καὶ τετταρακοστή, τετταρακοστὴ πρώτη, τετταρακοστὴ δεύτερα καὶ τὰ ἄλλα οὕτως.
25.13.6.text  λοιπὰ δ' ἐστὶ ταῦτα· πεντηκοστή, ἑξηκοστή, ἑβδομηκοστή, ὀγδοηκοστή, ἐνενηκοστή, ἑκαστοτή.
25.13.7.text  καὶ δὴ καὶ διακοσιοστή, τριακοσιοστή, τετρακοσιοστή, πεντακοσιοστή, ἑξακοσιοστή, ἑπτακοσιοστή, ἐνακοσιοστή, χιλιοστή, καὶ δισχιλιοστὴ μέχρι τῆς ἐνάκις χιλιοστῆς καὶ μυριοστῆς καὶ δισμυριουστῆς.

25.14.1.text τῷ αὐτῷ τρόπῳ λέγομεν καὶ μόριον τρίτον, ἢ ἑκατοστόν, ἢ χιλιοστόν· σὺ δ' αὐτὸς οἷός τ\' εἶ ταῦτα λέγειν καὶ ἄνευ ἐμοῦ, οὐ γὰρ δήπου μῶρος εἶ, ὦ μαθητά.
25.14.2.text  λέγε οὖν ἐφεξῆς.

26.0.0.text #  **ΙV λ. ΚΟΠΟΣ**
26.1.1.text οἴμοι, ὡς χαλεπὰ ταῦτα μανθάνειν.
26.1.2.text  οὐ μὲν οὖν χαλεπά ἐστιν, ἀλλὰ ἐν ᾧ τὰ αὐτὰ ἐπαναλαμβάνομεν πολλάκις, κόπον ἔχομεν μέγιστον.
26.1.3.text  φεῦ τοῦ κόπου.
26.1.4.text  οἴμοι τοῦ κόπου τούτου.
26.1.5.text  διὰ τί ὄχλον παρέχει τοσοῦτον ὁ ἀριθμός; κόπος κόπον λύει, ὥσπερ ἡ παροιμία λέγει· ἄλλος κόπος τελευτᾷ ἰδοὺ ἄλλος, ἔργον ἐπ' ἔργῳ, ὄχλος ἐπ' ὄχλῳ, ἀλλ' οὕτω γὰρ κελεύουσιν οἱ θεοί· ἄνευ κόπου καὶ ἔργου οὐ δυνατόν ἐστιν ἀγαθὸν ἔχειν οὐδέν.
26.1.6.text  καὶ δὴ καὶ μάλιστα παιδίοις πρέπει ταῦτα καὶ νέοις, ὥσπερ ἡ παροιμία λέγει·

26.2.1.text ἔργα νέων, βουλαὶ δὲ μέσων, εὐχαὶ δὲ παλαιῶν.
26.2.2.text  τοῖς μὲν γὰρ νέοις τὴν ἡλικίαν πάρεστιν ἔργα ἀναγκαῖα· τοῖς δὲ μέσοις τὴν ἡλικίαν βουλαί, τοῖς δὲ παλαιοῖς εὐχαί.
26.2.3.text  ἄνευ ἔργων οὐκ ἀκούουσιν οἱ θεοὶ τῶν νέων τὰς εὐχάς, ἀκούουσι δὲ τὰς εὐχὰς τῶν παλαιῶν ἐπειδὴ οὐχ οἷοί τ\' εἰσι ποιεῖν ἄλλο οὐδέν.
26.2.4.text  θάρρει οὖν,ὦ φίλτατε· καλὸς γάρ ἐστιν ὁ τῶν ἔργων καρπός, εἰ μὴ νῦν γε, ἀλλὰ ὕστερόν ποτε.
26.2.5.text  ὥστε ἀριθμοῦμεν αὖθις ἄσμενοι, καὶ γράφομεν τῷ ξύλῳ ἐπὶ τῆς γῆς, ἢ τῷ στύλῳ ἐπὶ τοῦ πινακίου, ἢ τῷ καλάμῳ ἐπὶ τῆς παπύρου· καὶ μανθάνομεν τὰ Ὁμηρικὰ καὶ λέγομέν τε καὶ ᾄδομεν.

27.0.0.text #  **ΙV μ. ΤΑ ΑΥΤΑ**
27.1.1.text ἐσμὲν οὖν ἐν τῇ οἰκίᾳ πέντε ἄνθρωποι, ὅ τε Θράσυλλος καὶ ἡ Εὐρυδίκη, καὶ τὰ τρία παιδία, δύο μὲν ἀδελφοί, μία δὲ ἀδελφή.
27.1.2.text  διδάσκει δ' ἡμᾶς ἀριθμεῖν ὁ διδάσκαλος ἡμῶν, ἀριθμοῦμεν δ' ἡμᾶς αὐτοὺς καθ' ἡμέραν, ἀριθμοῦμεν δὲ καὶ τὰ μόρια ἡμῶν.
27.1.3.text  ἔχομεν γὰρ ἕκαστος μίαν κεφαλήν, ὤστε ὁμοῦ ἔχομεν πέντε κεφαλάς· ὀφθαλμοὺς δ' ἔχομεν ἕκαστος δύο, ὥστε δέκα ὁμοῦ ἔχομεν ὀφθαλμούς· δακτύλους δ' ἔχομεν ἕκαστος εἴκοσιν, ὥστε ἑκατὸν δακτύλους ἔχομεν ὁμοῦ.
27.1.4.text  τὰ δ' ἄλλα μόρια ὕστερον.

27.2.1.text διδάσκει δ' ἡμᾶς ὁ διδάσκαλος ᾄδειν καὶ λέγειν καὶ γράφειν· τῇ μὲν φωνῇ ᾄδομεν, τῇ δὲ γλώττῃ λέγομεν, γράφομεν δὲ καλάμῳ ἐν βιβλίοις.

28.0.0.text #  **V. ΤΑ ΜΕΤΕΩΡΑ**
28.1.1.text παρ' ἡμῖν ἄλλοτε μὲν λάμπει ὁ ἥλιος καὶ φέγγει ἡ σελήνη καὶ τὰ ἄστρα, ὥστε εὐδία ἐστίν, ἄλλοτε δὲ ὕει καὶ ἀστράπτει καὶ βροντᾷ ἢ ἄνεμος πνεῖ λάβρος.
28.1.2.text  ὥστε ῥεῖ πολὺς ὁ ποταμός, ἡμεῖς δὲ ἐν τούτῳ τῷ χρόνῳ καθίζομεν ἐν τῇ οἰκίᾳ καὶ ἀναμένομεν.
28.1.3.text  χθὲς ἄνεμος ἦν λαβρότατος καὶ ὑετὸς καὶ ἀστραπὴ καὶ βροντή.
28.1.4.text  ἡμεῖς δὲ ἐντὸς ἐκαθίζομεν.
28.1.5.text  ἦσαν δὲ δύο τινες φίλοι παρ' ἡμῖν, ἔλεγεν δὲ ὁ ἕτερος, "ἰδού, ὡς ὁμοίοι εἰσι οἱ ἀδελφοί· οὐ γὰρ σῦκον σύκῳ ὁμοιότερον.
28.1.6.text " ὁ δὲ ἕτερος λέγει, "ἀλλ' οὐχ οὕτως ὅμοιός ἐστιν οὗτος ἐκείνῳ, ὡς ἐκεῖνος τούτῳ,"οἱ δ' ἄλλοι ἐγέλασαν, ἐπειδὴ ἤκουσαν τοῦ ἀνθρώπου.

29.0.0.text #  **V α. ΑΣΤΡΑΠΗ**
29.1.1.text χθὲς ἤστραπτεν· ἡ δ' ἀστραπὴ μεγάλη ἦν καὶ φοβερά· ἦν δὲ πύελός τις ἐν τῇ αὐλῇ, ἐξ ἧς πυέλου οἱ χοῖροι τρώγουσιν· ἦν δ' ἐν τῇ πυέλῳ ὑετός, ὃς κατέπεσεν ἀπ\' οὐρανοῦ.
29.1.2.text  ἡ δ' ἀδελφὴ ἡ ἐμὴ εἶδεν ἐν τῇ πυέλῳ ὥσπερ τὴν ἀστραπήν, ἥ ἦν ἐν τῷ οὐρανῷ, καὶ φόβῳ ἐβόαε.
29.1.3.text  ἡ δὲ τροφὸς εἶπε, "θάρρει, φίλη κεφαλή.
29.1.4.text  ἀστραπὴ ἐκ πυέλου οὐδὲν βλάπτει, κατὰ τὴν παροιμίαν.
29.1.5.text " ἡ δ' ἐθάρρει εὐθύς.
29.1.6.text  οἱ δὲ χοῖροι ὅμως ἐν φόβῳ ἦσαν· ἠγνόουν γὰρ ὅτι οὐδὲν βλάπτει ἡ ἐκ τῆς πυέλου ἀστραπή καὶ ἐκοίζον δεινῶς· ὥσπερ γὰρ βοῶμεν ἡμεῖς οἱ ἄνθρωποι, οὕτω καὶ κοΐζουσιν οἱ χοῖροι.
29.1.7.text  ὅ τι δ' ἐν τῷ νῷ αὐτῶν ἔνεστιν, οὐ δῆλον ἔμοι γε, οὐδὲ δῆλον πότερον ἔχουσι νοῦν ἢ οὔ, συντρέχουσι γοῦν ἐν ᾧ ἡμεῖς καλοῦμεν, καὶ τρώγουσιν ὅσα ὁράουσιν ἐν τῇ πυέλῳ· ὥστε οὐ δοκοῦσιν ἄνευ νοῦ εἶναι παντελῶς.
29.1.8.text  τί γὰρ ἄλλο δυνατὰ ποιεῖν ἐστι τὰ παιδία τὰ μικρά; βοάουσιν, ἀκούουσιν, τρέχουσιν, ἐσθίουσι, πίνουσι· φωνέοσι δ' οὔ.
29.1.9.text  οὕτως δὴ ὅμοια τὰ παιδία τοῖς χοίροις.

30.0.0.text #  **VΙ. ΦΙΛΟΣΟΦΟΣ**
30.1.1.text ὁ ἀδελφός μου αἰεὶ κλαίει, ἐγὼ δὲ αἰεὶ γελῶ· ὥστε οἱ φίλοι καλοῦσιν ἐμὲ μὲν Δημόκριτον, ἐκεῖνον δὲ Ἡράκλειτον.
30.1.2.text  οὗτοι γαρ οἱ ἄνθρωποι φιλόσοφοι ἦσαν, διότι ἐφίλουν δὴ τὴν σοφίαν· ὁ δὲ Δημόκριτος ἐγέλα τοῖς ἀνθρώποις, διότι μῶροι δή εἰσιν, ὁ δ' Ἡράκλειτος ἔκλαιεν τὴν κακὴν τυχὴν αὐτῶν.
30.1.3.text  ἐμοὶ μὲν δοκεῖ ἡ τυχὴ τῶν ἀνθρώπων οὐ πάνυ κακή, ὥστε γελῶ.
30.1.4.text  ἔχω γὰρ ὑγίειαν καὶ ἰσχυρός εἰμί, ἔχω δὲ ἅλις σιτίων, οἰκῶ δ' ἐν καλῇ οἰκίᾳ· ἔστι γὰρ ἡμῖν, ὥσπερ λέγει ἡ παροιμία, ἀγαθῶν θάλαττα.
30.1.5.text  ἐγὼ δὲ τοῦ ἀδελφοῦ γεραίτερός εἰμι, ὥστε οὐ τοσοῦτον ἔχει ὁ ἀδελφός, ὅσον ἐγώ· κλαίει διὰ τοῦτ\' ἄρα.
30.1.6.text  λέγω δὲ αὐτῷ "θάρρει, ὦ ἄδελφε· ἀγαθὸν καὶ μᾶζα μετ\' ἄρτον, κατὰ τὴν παροιμίαν.
30.1.7.text " ὁ δέ φησιν, "ἄχρι κόρου σκώπτεις· σῖγα.
30.1.8.text  τὰ δίκαια αἰτῶ, ἴσον ἔχειν σοι.
30.1.9.text  ἐσμὲν γὰρ καὶ ἐγὼ καὶ σὺ υἱοὶ τοῦ Θρασύλλου.
30.1.10.text "

31.0.0.text #  **VΙ α. ΒΑΣΚΑΝΙΑ**
31.1.1.text εἰ δ' ὁ ἀδελφὸς ἔκλαυσε χθές, τήμερον ἐγὼ κλαίω· ἀλγῶ γὰρ τὴν κεφαλήν.
31.1.2.text  καὶ μὴν ἡ τροφὸς λέγει εὐθύς, "ὦ φίλτατε, τί πάσχεις; τίς σ' ἐβάσκηνεν; ἀλλὰ φίλτρον γε εὑρήσω· μή, μή.
31.1.3.text " καὶ δὴ καὶ ᾄδει ἐπῳδήν τινα, καὶ πτύει τρὶς ἐς τὸν κόλπον τὸν ἐμόν, καὶ κοιμᾷ με ἐπὶ κλίνης, καὶ κλῄει μοι τοὺς ὀφθαλμούς, καὶ λέγει· "ὦ φίλη κεφαλή, λέγω δὴ τῆς λύπης παραμύθιον.
31.1.4.text  εἰσὶ γάρ τινες ἄνθρωποι οἳ βασκαίνουσι τοὺς ἄλλους· τοιούτους γὰρ ἔχουσιν ὀφθαλμους, ὥστε βλέπουσι μὲν πρὸς τινα, ὁ δ' εὐθὺς ἀλγεῖ τὴν κεφαλήν· οὐδ' ἐστὶ φίλτρον οὐδὲν εἰ μὴ ᾠδή τις μυστική, οἵαν νῦν δὴ ᾖσά σοι ἐγώ.
31.1.5.text "

32.0.0.text #  **VΙΙ. ΔΗΜΟΙ**
32.1.1.text τὸ χωρίον ἐν ᾧ οἰκοῦμεν ἐγώ τε καὶ οἱ ἄλλοι, ἐν Ἀχαρναῖς ἐστιν.
32.1.2.text  αἱ δ' Ἀχαρναί εἰσι δῆμος τῶν Ἀθηνῶν.
32.1.3.text  ἆρ' ἐρωτᾷς με, τί ποτ' ἐστὶ δῆμος; ἆρ' ἀγνοεῖς; λέγω δή.
32.1.4.text  ἡ γῆ ἡ τῶν Ἀθηνῶν ἡ μέν ἐστι πεδίον, ἡ δὲ λόφοι.
32.1.5.text  καὶ ἔν τε ταῖς Ἀθήναις καὶ ἐν τῷ πεδίῳ καὶ δὴ καὶ ἐν τοῖς λόφοις πολλοί εἰσι δῆμοι, ἅ μόριά ἐστι τῶν Ἀθηνῶν· τὰ δὲ τῶν Ἀθηνῶν μόρια τὰ μέν ἐστιν ἐν ταῖς Ἀθήναις αὐταῖς, τὰ δ' ἐν ταῖς κώμαις καὶ κατὰ τὸ πέδιον καὶ κατὰ τοὺς λόφους.
32.1.6.text  πολλοὶ δ' εἰσὶν οἱ δῆμοι· ἕκαστος δ' ἄρχει αὐτὸς ἑαυτοῦ, αἱ δ' Ἀθῆναι κύριαί εἰσι τῶν δήμων, ὅσοι ὑπάρχουσιν.
32.1.7.text  ὀνομάζομεν δὲ δημότας τοὺς ἐν ἑκάστῳ δήμῳ· οἱ δὲ δημόται ἄρχουσιν αὐτοὶ ἑαυτῶν.
32.1.8.text  ὁ μὲν πρῶτος τῶν δημοτῶν δήμαρχός ἐστιν· ἐν ἑκάστῳ δὲ δήμῳ ταμιεύει ταμίας· ἔστι δὲ καὶ δημοτικὰ ἱερὰ καὶ ἱεροποιοί, καὶ πρυτανεῖον δημοτικὸν ἐν ᾧ ἐστιν ἑστία δημοτική.
32.1.9.text  ἐν τοῖς ἱεροῖς ἱερὰ ποιοῦμεν τοῖς θεοῖς καὶ σέβομεν αὐτοὺς καὶ προσκυνοῦμεν· ἐν δὲ τῷ πρυτανείῳ δειπνοῦμεν ἐνίοτε.

33.0.0.text #  **VΙΙ α. ΑΧΑΡΝΑΙ**
33.1.1.text ἐνθένδε ἀπὸ τοῦ δήμου τῶν Ἀχαρνῶν ὁρῶμεν τὰς Ἀθήνας· αἱ δ' Ἀθῆναι μακρὰν ἄπεισιν τῶν Ἀχαρνῶν, στάδια ἑξήκοντα.
33.1.2.text  ἔχομεν δὲ δημότας πολλούς, ὥστε ἔνεισιν ἐν ταῖς Ἀχαρναῖς τρισχίλιοι ὁπλῖται.
33.1.3.text  ὁ δὲ ὁπλίτης τοι στρατιώτης ἐστίν, ὃς ὅπλα φέρει χαλκᾶ ἢ σιδηρᾶ.
33.1.4.text  καὶ γὰρ οἱ πολῖται οἱ ἐν ἀγροῖς ἐν μὲν μάχῃ εἰσὶ στρατιῶται, ἐν δ' εἰρήνῃ ἐργάται.
33.1.5.text  ὁ αὐτὸς οὖν ἄλλοτε μὲν ἐργάτης ἐστίν, ἄλλοτε δὲ στρατιώτης· καὶ ἀμύνουσι τοὺς πολεμίους ταῖς τ\' Ἀχαρναῖς καὶ ταῖς Ἀθηναῖς.
33.1.6.text  ἡ δὲ γῆ ἡ ἡμετέρα καρποφόρος ἐστίν· φύει καὶ δένδρα καρποφόρα καὶ πυροὺς καὶ κρίθας· τὰ δ' ἄλλα δένδρα κατακόπτομεν, καὶ καίομεν, οὗτοί εἰσιν οἱ λόφοι οἳ περιέχουσι τὰς Ἀχαρνάς, καὶ ἐκεῖνά ἐστι τὰ δένδρα ἃ κατακόπτομέν τε καὶ καίομεν, ὁρᾷς δὲ καὶ κύκλῳ ἀγροὺς καὶ χωρία πολλά, ἐν οἷς ἡ γῆ φύει τὰ καρποφόρα δένδρα καὶ τὸν σῖτον.
33.1.7.text  τὰ δὲ χωρία γεωργοῦσιν οἱ γεωργοί.

34.0.0.text #  **VIII. Ο ΜΩΡΟΣ**
34.1.1.text ἔστι τις μῶρος ἐν τῇ ἡμετέρᾳ κώμῃ, ὃν Κόβαλον ὀνομάζει τὰ παιδία· ὁ δὲ μῶρος μισεῖ τὰ παιδία.
34.1.2.text  οὐκ ἔχει νοῦν ὁ μῶρος, ἡμεῖς δὲ τὰ παιδία ἔχομεν.
34.1.3.text  χθὲς ἠρώτησέ τις αὐτόν· "ὦ Κόβαλε, πόσον χωρεῖ ἡ πεντακότυλος λήκυθος;"ὁ δ' ἔφη, "πότερον οἶνον λέγεις ἢ ἔλαιον;"καὶ ἐν ᾧ χρόνῳ ἐγελῶμεν, ἄλλος τις ἐρωτᾷ αὐτόν· "ὦ Κόβαλε σοφώτατε, ἆρα σιωπᾶν οἷός τ\' εἶ;"οὔ φασι γὰρ οἵους τ\' εἶναι σιωπᾶν τοὺς μώρους.
34.1.4.text  ὁ δ' εἶπεν, "μάλιστά γε.
34.1.5.text " ὁ δέ, "διὰ τί οὖν, ἔφη, οὐ σιωπᾷς;"ὁ δ' ἔφη, "καὶ δὴ σιωπῶ· τί μήν; σὺ δ', ὦ κάκιστε, λέγεις.
34.1.6.text " "ἀλλὰ μήν, ἦ δ' ὅς, οἷός τ\' εἰμὶ σιωπᾶν.
34.1.7.text " καὶ ὁ μῶρος, "καὶ ἐγώ,"φησίν.
34.1.8.text  ὥστε τότε γοῦν ἔδοξεν εἶναι σοφὸς ὁ ἄνθρωπος ἀντὶ μώρου· τὸ δὲ παιδίον σιωπῶν μόλις, καὶ σοφὸς ἔδοξεν ἅμα καὶ μῶρος.
34.1.9.text  ἆρ' οὔκ ἐστι θαυμάσιον τοῦτο; ἔμοι γε δοκεῖ.

35.0.0.text #  **VIII α. Ο ΜΩΡΟΣ ΜΑΛ\' ΑΥΘΙΣ**
35.1.1.text οὐκ ἄρ\' ἦν μῶρος ὁ μῶρος ὅνπερ ὀνομάζομεν Κόβαλον, δοκεῖ γὰρ εἶναι οὐκ ἄνευ νοῦ.
35.1.2.text  ἐπώλησε γοῦν ὄνον τῷ Θρασύλλῳ, ὁ δ' ὄνος εὐθὺς ἀπέθανεν.
35.1.3.text  καὶ ὁ Θράσυλλος ἀπαντήσας τῷ Κοβάλῳ, μετ\' ὀργῆς λέγει, "ὦ μιαρέ, ἀπέθανεν ἤδη ὁ ὄνος ὃν σύ μοι ἐπώλησας.
35.1.4.text " ὁ δ' εἶπεν, "φεῦ φεῦ· ἐν ᾧ παρ' ἐμοὶ ἦν, ὦ Θράσυλλε, οὐδὲν τοιοῦτον ἐποίησεν, οὐ μὰ τοὺς θεούς.
35.1.5.text  ἀλλ', ὦ τάν, παθὼν μανθάνεις, ὥσπερ ἡ παροιμία.
35.1.6.text " ὁ δὲ Θράσσυλος δι\' ὀργῆς ὢν παίει αὐτόν, καὶ βοᾷ, "μανθάνεις ἄρα καὶ σύ, ὦ τάν, παθών.
35.1.7.text " ὁ δὲ μῶρος, γελάσας, ἦ δ' ὅς, "ἄλλ\', συγγνώμην ἔχε μοι· ἥμαρτον γὰρ πωλήσας σοι τοιοῦτον ὄνον, οἷος ἔμελλεν ἀποθανεῖν.
35.1.8.text  ἄλλ\' οὐ γὰρ εἶχον ἀθάνατον· εὑρήσω δ' ἀνύσας.
35.1.9.text " εἰπὼν δὲ ταῦτα ἀπέδρα.
35.1.10.text  ὁ δὲ Θράσυλλος ἔφη, "εἴθ\' εὕροις, ὦ θαυμάσιε,"καὶ ἀπῆλθεν οἴκαδε.

36.0.0.text #  **VIII β. ΠΟΛΕΜΟΣ**
36.1.1.text πολλάκις ἀγγέλλει ἡμῖν ἄγγελος, ὅτι πόλεμός ἐστι ταῖς τ\' Ἀθήναις καὶ τῶν πολεμίων ἔστιν οἷς· ἔχομεν γὰρ πολλοὺς πανταχοῦ πολεμίους, τούς τ\' ἐν τοῖς Μεγάροις καὶ τοὺς ἐν τῇ Αἰγίνῃ καὶ τοὺς ἐν τῇ Βοιωτίᾳ πλὴν τῶν ἐν ταῖς Πλαταίαις· οἱ γὰρ τῶν Πλαταιῶν πολῖται φίλοι εἰσὶ καὶ σύμμαχοι πάλαι τοῖς Ἀθηναίοις.
36.1.2.text  οὐδεὶς οὖν φόβος ἐστὶν ἡμῖν ἀπὸ τῶν Πλαταιῶν· ἀλλ' ἀπὸ τῆς ἄλλης Βοιωτίας καὶ ἀπὸ τῶν Μεγάρων καὶ ἀπὸ τῆς Αἰγίνης ἐστὶ φόβος αἰεί.
36.1.3.text  οἱ δὲ μάλιστα πολέμιοι πάλαι εἰσίν τε καὶ ἦσαν οἱ Πέρσαι.
36.1.4.text  οἰκοῦσί τοι ἐν Ἀσίᾳ οἱ Πέρσαι· καὶ δὴ καί ποτ' ἦλθον δεῦρο καὶ ὁ Δαρεῖος καὶ ὁ Ξέρξης· οὗτοι δ' ἦρχον τῶν Περσῶν.
36.1.5.text  καὶ τὸν μὲν Δαρεῖον ἐνικήσαμεν· ὁ δὲ Ξέρξης πρῶτον μὲν ἐνίκησεν ἡμᾶς, ἔπειτα ἡμεῖς ἐνικήσαμεν τὸν Ξέρξην.
36.1.6.text  περὶ τούτων δὲ ὕστερον λέξω σοι.

37.0.0.text #  **VIII γ. ΜΑΧΗ**
37.1.1.text νεωστὶ ἦλθεν ἄγγελος εἰς τὴν κώμην, ὃς εἶπεν, ὅτι οἱ Βοιωτοὶ εἰσέβαλον εἰς τὴν Ἀττικὴν, μετὰ πεντακοσίων ὁπλιτῶν· φέρειν ἄγειν ἔφη τὰ ζῷα, καὶ τὰ ἄλλα, ὅσα ἔνεστιν ἐν τοῖς χωρίοις καὶ ταῖς κώμαις.
37.1.2.text  παρεσκευάζομεν οὖν καὶ ἡμεῖς τοὺς ὁπλίτας· ἦσαν δὲ σχεδὸν δισχίλιοι, καὶ ἐπῆλθον δρόμῳ ἐπὶ τοὺς πολεμίους.
37.1.3.text  μετὰ τρεῖς ἡμέρας κατῆλθον· πολλοὶ μὲν τραυματίαι ἦσαν, πολλοὶ δ' ἀπέθανον ἐν τῇ μάχῃ· ἀλλ' ἐνίκησαν τοὺς Βοιωτούς, καὶ ἀπέκτειναν τοὺς πολλούς, εἰς τετρακοσίους, τοὺς δ' ἑκατὸν ἐζώγρησαν.
37.1.4.text  ἐπειδὴ δ' ἑωρῶμεν τοὺς πολεμίους, πολὺ ἐχαίρομεν· καὶ τῇ ὑστεραίᾳ ἐπωλοῦμεν τοὺς αἰχμαλώτους, ὧστε δοῦλοι ἦσαν.
37.1.5.text  ταῦτα μὲν δὴ ποιοῦμεν τοὺς πολεμίους.

38.0.0.text #  **VIII δ. ΡΑΨΩΙΔΟΣ**
38.1.1.text φοιτῶσι παρ' ἡμᾶς ἐνίοτε καὶ ῥαψῳδοί· οἱ δὲ ῥαψῳδοί τοι ἔχουσι λέγειν πάντα τὰ τοῦ Ὁμήρου ἄνευ βιβλίων.
38.1.2.text  ἄλλοι τῶν ῥαψῳδῶν οὐχ ὁρῶσιν τὸν ἥλιον, ἀλλὰ τυφλοί εἰσιν· ὀφθαλμοὺς μὲν ἔχουσιν, ὡς δοκεῖ, ἀλλ' οὐχ ὁρῶσιν.
38.1.3.text  διὰ ταῦτα οὐδὲν ἔργον ἐστὶν αὐτοῖς ἄλλο ἢ τὸ ῥαψῳδεῖν.
38.1.4.text  ἔχουσι δὲ καὶ σκῆπτρα, οἷς παίουσι τὴν γῆν ἐν ᾧ χρόνῳ περιπατοῦσιν· οὐ γὰρ καλόν ἐστιν ἔρρειν ἐκ τῆς ὁδοῦ· καὶ βλέπουσιν οὐδέν.
38.1.5.text  εἷς τις δὴ ῥαψῳδὸς ἑσπέρας πάρεστι.
38.1.6.text  παίει τὴν θύραν τῷ σκήπτρῳ, καὶ βοᾷ· "τίς ἔνδον;"ὑπακούει τις τῶν οἰκετῶν, καὶ ἀνοίγει τὴν θύραν, καὶ ἐρωτᾶι, "τίς πόθεν εἶ σύ, καὶ τί ἐθέλεις;"ὁ δὲ λέγει πρὸς ταῦτα, "ἐγὼ μέν εἰμι ῥαψῳδός, καὶ ἐθέλω μένειν παρ' ὑμῖν τήμερον· σιτίων δεῖ μοι καὶ οἴνου καὶ ὕπνου· ἀνθ\' ὧν ἀκούετί μου, ἐγὼ δὲ ῥαψῳδῶ τὰ Ὁμηρικά, ὅσα ἐθέλετε.
38.1.7.text " πρὸς ταῦτα λέγει ὁ οἰκέτης, \"κάθιζε δή, ὦ ξένε, καὶ ἔσθιε καὶ πῖνε ὅσα ἐθέλεις· ἔχομεν γὰρ ἅλις.
38.1.8.text  καὶ μετὰ τὸ δεῖπνον ῥαψῳδει μὲν σύ, ἡμεῖς δὲ ἀκούομεν ἄσμενοι.
38.1.9.text \".

39.0.0.text #  **VIII ε. ΠΛΟΥΤΟΣ ΚΑΙ ΠΕΝΙΑ**
39.1.1.text ἆρα φανερόν ἐστί σοι, ὅ τι μέν ἐστιν ὁ πλοῦτος, ὅ τι δ' ἡ πενία; ἀκούοις ἄν.
39.1.2.text  ὅταν τις ἔχῃ ὅσα ἂν ἐθέλῃ, πλοῦτον ἔχει· ὅταν δὲ μὴ ἔχῃ ἅλις, πενία.
39.1.3.text  πλούτου μὲν παρόντος τρυφῶσιν οἱ ἄνθρωποι, πενίας δὲ παρούσης ἰσχυροί εἰσιν.
39.1.4.text  ἡ δὲ πενία τὰς τέχνας διδάσκει, κατὰ τὴν παροιμίαν· ἀντὶ γὰρ τοῦ τρυφᾶν καὶ ἀντὶ τοῦ ἡσυχάζειν, δεῖ τοὺς μὲν γεωργοὺς γεωργεῖν, τὰς δ' ἐν τῇ οἰκίᾳ τελεῖν τὰ ἔργα.
39.1.5.text  οἱ μὲν οὖν ἀροῦσι τῷ ἀρότρῳ, καὶ σπείρουσι, καὶ ἀμῶσιν· αἱ δὲ λίνον ποιοῦσι κλώθουσαι ἔρια, καὶ ὑφαίνουσι, καὶ ῥάπτουσιν.
39.1.6.text  ἡμεῖς δὲ τὰ παιδία μετέχομεν τούτων τῶν ἔργων, καὶ μοῖραν ἔχομεν· μανθάνομεν δὲ καὶ παίζομεν.
39.1.7.text  πρὸς δὲ τούτοις ἀναβαίνομεν ἐφ\' ἵππους καὶ ἱππεύομεν, καὶ διατρέχομεν.
39.1.8.text  ἑσπέρας δὲ καθίζομεν παρ' ἑστίᾳ καὶ ἡ τροφός, ἥτις παλαιά ἐστι τὴν ἡλικίαν, λέγει μύθους παλαιοτέρους ἑαυτῆς, ἡμεῖς δ' ἀκούομεν ἄσμενοι.

40.0.0.text #  **VIII ζ. ΨΙΤΤΑΚΟΣ**
40.1.1.text φεῦ τῆς εὐτυχίας· ἔχω γὰρ δῶρον κάλλιστον.
40.1.2.text  ἆρ' ἐρωτᾷς ὅ τι ἐστὶ τὸ δῶρον; ἄκουε δή, ἵνα συγχαίρῃς ἐμοί.
40.1.3.text  ξένος μὲν γάρ τις ἦλθε, τρίτη ἡμέρα αὑτηΐ, φέρων ἐν οἰκίσκῳ θαυμάσιον ὀρνίθιον, θαυμασιώτατον μὲν οὖν.
40.1.4.text  ἔστι γὰρ μέγα τὸ ὀρνίθιον, καὶ τὰ μὲν πράσινον, τὰ δὲ ξανθόν· ἔχει ῥύγχιον μέγα καὶ καμπύλον· ἔχει δὲ καὶ μεγάλην τὴν φωνὴν καὶ ἀνθρωπίνην.
40.1.5.text  οὐ πιστεύεις; τὰ ὄντα λέγω· ἀνθρωπίνη τῷ ὄντι ἡ φωνή, νὴ τοὺς θεούς.
40.1.6.text  ἔφασκε δ' ὁ ξένος ψιττακὸν εἶναι τὸ ὀρνίθιον.
40.1.7.text  φεῦ τῆς εὐφωνίας· λαλεῖ τὸ θηρίον ὡς ἄνθρωπος· τὰ ὄντα λέγω.
40.1.8.text  ἄκουε, ἵνα πιστεύῃς.
40.1.9.text  ἐπειδὴ γὰρ τάχιστα ἦλθεν ὁ ξένος, βοᾷ ὁ ψιττακός· "χαίρετε.
40.1.10.text " ἡμᾶς δ' εὐθὺς φόβος κατέλαβεν· ὁ δ' εἶπεν, "οὐδεὶς φόβος, ὦ ἄνθρωποι· χαίρειν κελεύει ὑμᾶς ὁ ψιττακός, φιλὸς ὢν θεοῖς· οἱ γὰρ θεοὶ ἐποίησαν αὐτὸν λαλεῖν φωνῇ ἀνθρωπίνῃ.
40.1.11.text " καὶ ὁ Θράσυλλος θαυμάζων εἶπε, "τί δὴ τοῦτ\' ἐστίν, ὦ τάν; οὐ γὰρ ἠκούσαμεν ἡμεῖς οὐδέποτε ὀρνιθίου λαλοῦντος φωνῇ ἀνθρωπίνῃ.
40.1.12.text  τί ἄλλο λέγει;" ὁ δὲ ξένος, "πολλά, ἦ δ' ὅς· πεινῶν γὰρ κελεύει σιτία φέρειν, διψῶν δὲ ποτὸν φέρειν κελεύει· μὴ φερόντων δ' ἡμῶν, λοιδορία ἐστὶ πολλή.
40.1.13.text " ὁ δὲ Θράσυλλος ἐπῄνεσέ τε τὸν ψιττακὸν τῆς εὐφωνίας, καὶ εἶπεν· "ὦ ξένε, ἆρα πωλεῖς μοι τὸ ὀρνίθιον;"ὁ δέ, "καὶ μάλα, ἔφη, δέκα δραχμῶν.
40.1.14.text " λαβὼν οὖν τὰς δέκα δραχμὰς ἀπῆλθε μὲν ἄσμενος, ἡμῖν δὲ κατέλιπε τὸν ψιττακόν, πολλὰ λαλοῦντα, οἷα τάδε· "ὦ κατάρατε, ποῖ φεύγεις; κάρυον, κάρυον, κάρυον· πεινῶ, πεινῶ· διψῶ, διψῶ· φερέτω τις κάρυον, φερέτω τις οἶνον.
40.1.15.text  φεῦ τοῦ καταράτου ἀνθρώπου, φεῦ τοῦ πονήρου· ἄπαγε, ἄπαγε.
40.1.16.text " ἡμεῖς δ' ἐθαυμάζομεν ἀκούοντες.
40.1.17.text  ἐγὼ δ' εὐθὺς ἐποίησα τὸν ψιττακόν.

41.0.0.text #  **IX. ΑΓΡΟΙΚΟΙ**
41.1.1.text πολλοὶ ἐργάται εἰσὶν ἐν τῷ χωρίῳ ἡμῶν, μισθὸν δὲ δίδωσιν αὐτοῖς ὁ δεσπότης.
41.1.2.text  ἄλλος μὲν ἀρότης ἐστὶ καὶ ἀροῖ τὴν γῆν τῷ ἀρότρῳ· ἄλλος δὲ μακέλην ἔχων σκάπτει, ἢ δίκελλαν ἔχων στρέφει τὸν χόρτον· ἄλλος δ' ἀξίνῃ κατατέμνει τὰ δένδρα, ἢ συλλέγει φρυγανισμόν· ἄλλοι δὲ φυλάττουσι τὰ πρόβατα καὶ τὰ ἄλλα ζῷα.
41.1.3.text  τοῖς μὲν προβάτοις οὐ δίδομεν τροφήν· αὐτὰ γὰρ αὑτοῖς εὑρίσκει ῥᾳδίως τὴν τροφὴν κατὰ τὸν νομόν· δίδομεν δὲ τοῖς ἵπποις καὶ τοῖς ὄνοις καὶ τοῖς ἡμιόνοις καὶ τοῖς χοίροις, τοῖς μὲν δὴ ἵπποις διδόασι κριθὰς καὶ χόρτον, τοῖς δὲ χοίροις διδόασι τὰ λείψανα τῆς ἀνθρωπίνης τροφῆς.
41.1.4.text  ταῦτα δὲ τὰ λείψανα τιθέασιν ἐν πυέλοις, οἱ δὲ χοῖροι, κοΐζοντες καὶ γρυλλίζοντες καὶ λέγοντες γρῦ γρῦ, καθιᾶσι τὰ ῥύγχια εἰς τὰς πυέλους, καὶ τρώγουσιν ὅ τι ἂν ἐμβάλωμεν.
41.1.5.text  ἡμεῖς δ' οὐχ οὕτως ἐσθίομεν ἀλλὰ κατὰ κόσμον· εἰ δὲ μή, πληγὰς λαμβάνομεν.
41.1.6.text  οὐδὲ λέγομεν γρῦ γρῦ.

42.0.0.text #  **IX α. ΓΕΩΡΓΟΣ**
42.1.1.text πότερον ἀγνοεῖς τί ἐστιν ἄροτρον καὶ τὰ λοιπά; νομίζω ἔγω γε· ὥστε λέγω δή.
42.1.2.text  τὸ μὲν ἄροτρόν ἐστιν ὄργανον τοῦ γεωργοῦ, ᾧ ἀροῖ τὴν γῆν· ἀρῶν δὲ τὴν γῆν τί ποιεῖ; καθίησι μὲν τὸ κάτω τοῦ ἀρότρου, ὅ σιδηροῦν ἐστιν, εἰς τὴν γῆν· ἕλκει δὲ τὸ ἄροτρον ζῷόν τι, καὶ ὁ ἀρότης ἔχων τὸ ἄροτρον ἐλαύνει τὸ ζῷον.
42.1.3.text  οὕτως ἐλαύνει ὀγμὸν ἐν τῇ γῇ.
42.1.4.text  μετὰ τοῦτο ἄλλος ἐλθὼν σπείρει τὸν σῖτον· τὸν δὲ σῖτον, ὅταν ᾖ ἐν ἀκμῇ, θερίζει θεριστής.
42.1.5.text  τὸ δ' ὄργανον τοῦ θεριστοῦ δρέπανόν ἐστιν· ὅπερ ἐστί τοι μάχαιρά τις καμπύλη, ᾗ τέμνει τὸν σῖτον.
42.1.6.text  τελευτῶντες δέ, ἐπει δ' αν τάμωσι, δοῦσι δεσμοῖς τοὺς καλάμους τοῦ σίτου, καὶ ἀποτιθέασιν ἐν ἀποθήκαις.
42.1.7.text  μακέλη δ' ἄλλο ὄργανόν ἐστιν, ᾧ ὀρύττουσι σκάπτοντες, ὥστε φυτεύειν δένδρα καὶ ἄλλα τοιαῦτα ἐν τοῖς κήποις.
42.1.8.text  ὅταν δὲ κατατέμνωσι τὰ δένδρα, ἀξίνην ἔχουσιν ὄργανον τοῦ κατατέμνειν.
42.1.9.text  ταῖς δ' ἀξίναις καὶ φρυγανισμὸν κατατέμνουσιν, ὅς ἐστι ξύλα πρὸς τὸ καίειν.

43.0.0.text #  **IX β. ΠΙΘΗΚΟΣ**
43.1.1.text εἴδομεν τήμερον θαυμάσιόν τι, θαυμασιώτατον μὲν οὖν, οἷον οὐδεὶς πρότερον εἶδεν, ὡς νομίζω, οὐδεπώποτε.
43.1.2.text  ἦλθε γὰρ ξένος τις Αἰγύπτιος, ὃς εἶχε ζῷον ὅμοιον μὲν ἀνθρώπῳ, μικρὸν δέ· φεῦ· ὡς ἐγελῶμεν ἰδόντες τὸ ζῶον.
43.1.3.text  καὶ τοῦτο τὸ ζῷον ἔφασκεν εἶναι ὁ ξένος πίθηκον.
43.1.4.text  οὗτος τοίνυν ὁ πίθηκος μικρότερος ἦν παιδίου καὶ πάνυ μικροῦ εἶχε δὲ χλαῖναν μικράν, καὶ δὴ καὶ βλαύτας, καὶ πέτασον ἐπὶ τῆς κεφαλῆς.
43.1.5.text  κόμας δ' εἶχεν ὁ πίθηκος κατὰ τὸ πρόσωπον ὅλον, καὶ ἔβλεπε δόλιον· ἔφασκε δ' ὁ ἄγων πολυμήχανόν τ\' εἶναι, καὶ κλέπτην.
43.1.6.text  ἵστησι δ' ὁ ἄγων τὸν πίθηκον ἐγγύς μου· ἐγὼ δὲ δίδωμι αὐτῷ κάρυον· ἰδού, τίθησι τὸ κάρυον ὁ πίθηκος μεταξὺ τῶν ὀδόντων, καὶ πιέζει τὸ κάρυον τοῖς ὀδοῦσιν, καὶ συνθραύει· τὸ μὲν ἔξω τοῦ καρύου ἀποβάλλει, τὸν δὲ κόκκον κατεσθίει ὥσπερ καὶ ἄνθρωπος.
43.1.7.text  ἐπεὶ δ' ἔφαγε τάχιστα τὸν κόκκον, τίθημι παρ' αὐτῷ ποτήριον οἴνου· ὁ δὲ πίθηκος εὐθὺς λαβὼν τὸ ποτήριον πίνει τὸν οἶνον, καὶ τὸ ποτήριον καταβάλλει χαμαί.
43.1.8.text  μετὰ ταῦτα τίθησι τὸν πέτασον χαμαὶ ὕπτιον, ὥστε τὸ κοῖλον τοῦ πετάσου ἄνω εἶναι· ἵνα δὴ εἰσβάλωμεν καὶ ἄλλα κάρυα.
43.1.9.text  ἡμεῖς δὲ μόνον οὐκ ἐξεθάνομεν γελῶντες.

43.2.1.text ἔπειτα μετὰ ταῦτα ἐρωτῶ τὸν ἄγοντα· "ποῖόν τι, ὦ ξένε, λέγεις τοῦτο τὸ ζῷον; θαυμασίως γὰρ ὡς ὅμοιόν ἐστιν ἀνθρώπῳ.
43.2.2.text " ὁ δὲ ξένος, "καὶ μήν, φησίν, μιμηλότατόν γ\' ἐστὶ τὸ ζῷον· καὶ ὅ τι ἂν ἐκδιδάξῃς τοῦτο καὶ ποιεῖ ἀκριβῶς.
43.2.3.text  χορεύει γοῦν, ἐὰν μάθῃ, καὶ αὐλεῖ, ἐὰν ἐκδιδάξῃς.
43.2.4.text  ἐγὼ δὲ καὶ πίθηκον εἶδον ἡνίας κατέχοντα καὶ ἅμαξαν μικρὰν ἐλαύνοντα.
43.2.5.text  ἔστιν ὅτε καὶ μὴ διδακτὸς τ\' αὐτὰ ποιεῖ ἅπερ οἱ ἄνθρωποι.
43.2.6.text  ἦν γάρ τις τροφὸς ἐν Αἰγύπτῳ ἥτις ἔλουε παιδίον ἐν σκάφῃ.
43.2.7.text  ἡ δὲ πρῶτον μὲν κατατίθησι τὴν σκάφην χαμαί· ἔπειτα δὲ λύει τὰ σπάργανα τοῦ παιδίου, εἶτα λούσασα τὸ παιδίον τίθησιν αὐτὸ ἐν τόπῳ τινὶ ἡσύχῳ, καὶ ἀποχωρεῖ.
43.2.8.text  ὁ δὲ πίθηκος ἰδὼν ταῦτα, ἀποχωρησάσης τῆς τροφοῦ, εἰσθρώσκει εἰς τὴν οἰκίαν διά τινος θύρας· ὡς δ' εἶδεν ἐρημίαν οὖσαν ἐν τῇ οἰκίᾳ αἴρει τὸ παιδίον ἐκ τῆς εὐνῆς, καὶ λύει τὰ σπάργανα ὥσπερ καὶ εἶδε τὴν τροφὸν λύουσαν· ἰδὼν δὲ σκάφην τινα ἣ ἔτυχε ζέουσα, κατατίθησι τὸ παιδίον εἰς τὴν σκάφην τὴν ζέουσαν, καὶ μέν τοι καὶ ἀπέκτεινεν αὐτὸ κάκιστα.
43.2.9.text "

43.3.1.text πρὸς ταῦτ' ἐγώ, "φέρ' ἴδωμεν, φημί, ἔχομεν γὰρ καὶ ἡμεῖς παιδίον ἔνδον.
43.3.2.text " ἡ δὲ τροφὸς εὐθὺς βοᾷ "εὐφήμει, ὦ Θρασύμαχε, μὴ πλήγας λάβῃς.
43.3.3.text " καὶ ἐγὼ μὲν ἐσιώπων· ὁ δὲ ξένος ἔλεγεν, "ἐὰν σύ, ὦ κάκιστε, οὕτως λέγεις περὶ τοῦ ἀδελφοῦ, ἴσως ἂν μεταλλάττοιεν τὴν μορφήν σοι οἱ θεοί, ὥστε πίθηκον σ\' εἶναι αὐτόν.
43.3.4.text " καὶ ἐγὼ ἐβόων, "φεῦ· μὴ γένοιτο τοῦτό γε· σκώπτων γὰρ ταῦτ' εἶπον.
43.3.5.text " ὁ δ' ἔλεγε, "καὶ δὴ καὶ σκώπτοντες ἂν ποιοῖεν τοῦτο οἱ θεοί.
43.3.6.text " μετὰ ταῦτα φόβος μ\' εἶχε πολύς, μὴ οἱ θεοὶ ἀκούσαντες μεταλλάττοιέν μ\' ὥστε πίθηκον εἶναι.

44.0.0.text #  **IX γ. ΘΑΛΑΤΤΑ**
44.1.1.text ὅταν ᾖ γαλήνη, γελᾷ ἡ θάλαττα ὥσπερ προσκαλοῦσα ἡμᾶς· ἡμεῖς δὲ ἔστιν ὅτε καθέρπομεν πρὸς τὸν αἰγιαλόν, καὶ δὴ καὶ πλέομεν ἐν πλοίῳ.
44.1.2.text  ἡμέρα ἕκτη αὕτη, καὶ κατήλθομεν πρὸς τὸν αἰγιαλόν· εὕρομεν δ' ἄνθρωπόν τινα καθίζοντα ἐπὶ πέτρου, ὃς μάλα σκυθρωπὸς ἐδόκει εἶναι.
44.1.3.text  καὶ ἐγώ, "χαῖρε, ἔφην, ὦ τάν· διὰ τί σκυθρωπὸς ὢν προσβλέπεις οὕτω τὴν θάλατταν; ἆρ' οὐ γαλήνη;" ὁ δ' ἔφη, "γαλήνη δή· ἀλλὰ διὰ τί; ὅτι σύκων ἐπιθυμεῖ ἡ θάλαττα.
44.1.4.text " πρὸς ταῦτ' ἐγώ, "ποίων σύκων, ὦ θαυμάσιε; τίς γὰρ δή ποτ' ἤκουσε τὴν θάλατταν σύκων ἐπιθυμοῦσαν;" καὶ ὅς, "λέξω σοι, ἔφη, ἐὰν ἐθέλῃς ἀκούειν.
44.1.5.text  ἐγὼ γὰρ πρὶν μὲν ἦν βουκόλος, καὶ εἶχον βοϊδίων ἀγελήν· ἀλλ' οὐκ ἤρεσέ μοι τὸ βουκολεῖν· ἤθελον γὰρ πλουτεῖν ταχέως.
44.1.6.text  ἐπώλησα οὖν τὰ βοΐδια, καὶ ἠγοράσα σῦκα· πωλήσας δὲ τὰ βοΐδια, καὶ ἀγοράσας τὰ σῦκα, ἐπὶ πλοῖον ἐπιβαίνω ἔχων τὰ σῦκα, καὶ πλέω ἐπὶ Βυζαντίου, ἔμπορος δὴ ὤν.
44.1.7.text  ἀλλ' ἄνεμος μέγας ἔπνει, καὶ κατέδυσε τὸ πλοῖον, καὶ ἐναυάγησα· τὰ δὲ σῦκα φροῦδα ἦν ἤδη.
44.1.8.text  λαβούσης δ' τῆς θαλάττης τὰ σῦκα, πάλιν ἦν γαλήνη.
44.1.9.text  ὥστε δοκεῖ μοι ἡ θάλαττα σύκων ἐπιθυμεῖν, ὅταν ᾖ γαλήνη.
44.1.10.text " πρὸς ταῦτ' ἐγώ, "σοφὸς μεν, ἐφην, ὁ Πίττακος καὶ οἱ ἄλλοι τῶν ἑπτά· σὺ δ', ὦ μακάριε, σοφώτερος εἶ αὐτῶν.
44.1.11.text " ὁ δ' εἶπεν, "εἶεν δὴ σοφοὶ ἔμου γ' ἕνεκα· εἰ γὰρ ἔχοιμι πάλιν τὰ σῦκα.
44.1.12.text  χαλεπὸν ἄρα ἡ σοφία μετὰ πενίας· οἱ δὲ ἑπτὰ οὐ κατ' ἐμὲ σοφοὶ ἦσάν που· καὶ γὰρ εἶχον σῦκα, ὅσα ἐθέλοιεν.
44.1.13.text " καὶ μετὰ ταῦτα ἐσίγα, καὶ οὐκέτ\' ἤθελε λέγειν οὐδέν.

45.0.0.text #  **X. ΔΕΚΑΤΗ**
45.1.1.text δημοκρατία νῦν ἐστι τοῖς Ἀθηναίοις· ἄρχει γὰρ ὁ δῆμος ὁ Ἀθηναῖος αὐτὸς ἑαυτοῦ, καὶ ἔχει νόμους.
45.1.2.text  ἀλλὰ πρὶν οὐκ ἦν δημοκρατία, καὶ νόμοι οὐκ ἦσαν δημοτικοί, ἀλλ' οὓς ἐθέλοι τιθέναι ὁ τύραννος· ἦρχε γάρ τις τῶν Ἀθηνῶν τύραννος, ὃς ὠνομάζετο Πεισίστρατος· οὗτος δ' ὁ τύραννος ἦρχεν ὡς καὶ ἤθελεν ἄρχειν τῶν πολιτῶν.
45.1.3.text  ἐξέπραττε δὲ τὴν λεγομένην δεκάτην.
45.1.4.text  αὕτη δ' ἦν μέρος δέκατον τῶν καρπῶν τῆς γῆς.
45.1.5.text  τοὺς γεωργοὺς οὖν ἔδει τὴν δεκάτην τῶν γιγνομένων ἀποδιδόναι τῷ τυράννῳ.
45.1.6.text  ταύτην δ' ἐξέπραττεν ὁ Πεισίστρατος δυοῖν ἕνεκα· πρῶτον μέν, ἵνα μὴ ἐν ταῖς Ἀθήναις διατρίβοιεν, ἀλλὰ πανταχοῦ κατὰ χώραν· ἔπειτα, ἵνα εὐπορῶσι μετρίως, καὶ μὴ ἔχοιεν σχολήν, ὥστε πράγματα παρέχειν ἑαυτῷ καὶ ὄχλον.
45.1.7.text  ὁ δὲ τύραννος πολλάκις ἐπορεύετο κατὰ τὰ χωρία, ἐπισκοπῶν τίς μὲν εὖ ἐργάζεται, τίς δὲ κακῶς.
45.1.8.text  καὶ πότερον δικαίως ἀποδιδόασι τὴν δεκάτην.

45.2.1.text ἦν δέ τις γεωργῶν ποτε, ὡς ἀκοῇ ἤκουσα, ἐν τῷ Ὑμηττῷ· ἔστι δ' ὁ Ὑμηττὸς λόφος τῆς Ἀττικῆς, πλήρης μὲν πετρῶν, ἔχων δ' οὐ καλὴν γῆν.
45.2.2.text  ὁ δὲ γεωργὸς ἠργάζετο ὅμως, καθ' ὅσον οἷός τ\' ἦν.
45.2.3.text  καὶ ἐλθὼν ὁ Πεισίστρατος ἑώρα τὸν ἄνθρωπον σκάπτοντα τὰς πέτρας καὶ ἐργαζόμενον· θαυμάσας δὲ ἠρώτα, τί γίγνεται ἐκ τοῦ χωρίου; ὁ δὲ γεωργός, "οὐδὲν ἄλλο, φησίν, ἢ κακὰ καὶ ὀδύναι· καὶ τούτων τῶν κακῶν καὶ ὀδυνῶν δεῖ τὸν Πεισίστρατον λαβεῖν τὴν δεκάτην.
45.2.4.text " ὁ μὲν οὖν ἄνθρωπος ἔλεγε ταῦτ', ἀγνοῶν ὅτι πάρεστιν ὁ Πεισίστρατος· ὁ δὲ Πεισίστρατος ἀκούων ἐγέλασε, καὶ ἐπῄνει τὴν φιλεργίαν αὐτοῦ· καὶ δὴ καὶ ἐποίησεν ἀτελὲς τὸ χωρίον καὶ ἐλεύθερον τῆς δεκάτης.

46.0.0.text #  **XΙ. ΝΟΜΙΣΜΑ**
46.1.1.text τὸ νόμισμα τὸ Ἀττικὸν τοιόνδ' ἐστίν.
46.1.2.text  χρώμεθα ἀργυροῖς νομίσμασι, οὐ χρυσοῖς οὐδὲ χαλκοῖς.
46.1.3.text  τὸ μὲν τάλαντον οὔκ ἐστι νόμισμα, ἀλλὰ βάρος τι ἀργυρίου ἔχον ἑξήκοντα μνᾶς· ἡ δὲ μνᾶ καὶ αὐτὴ βάρος, ἔχει δὲ δραχμὰς ἑκατόν· ἡ δὲ δραχμὴ ἤδη νόμισμα, καὶ δὴ καὶ χρώμεθα διδράχμοις καὶ τετραδράχμοις καὶ δεκαδράχμοις.
46.1.4.text  ἔχει δὲ τὸ δίδραχμον δύο δραχμάς, καὶ τ\' ἄλλα κατὰ λόγον.
46.1.5.text  ἡ δὲ δραχμὴ ὀβολοὺς ἔχει ἕξ· πρὸς δὲ χρώμεθα διωβόλῳ καὶ τριωβόλῳ.
46.1.6.text  ἔστι δὲ καὶ τριτημόριον, μέρος ὄν τρίτον τοῦ ὀβολοῦ, καὶ τεταρτημόριον.
46.1.7.text  ἡ οὖν δραχμὴ τῆς μὲν μνᾶς ἑκατοστόν ἐστι μέρος, ἡ δὲ μνᾶ τοῦ ταλάντου μέρος ἑξηκοστόν, τοῦ δὲ ταλάντου ἡ δραχμὴ ἑξακισχιλιοστὸν ἤδη μέρος.

46.2.1.text καὶ μὴν χαρακτὴρ ἔπεστιν ἐπὶ τῆς δραχμῆς, ἑτέρωθεν μὲν κεφαλὴ Ἀθήνης, ἑτέρωθεν δὲ γλαῦξ, ἱερὰ οὖσα Ἀθήνῃ.
46.2.2.text  καὶ ἐπὶ τῶν κερμάτων ( κέρματα δ' ἔστι τὰ μικρά ) φύλλον ἐλαίας.

46.3.1.text ταῦτ' ἐστὶ τὰ νομίσματα τὰ Ἀθηναῖα.
46.3.2.text  καὶ ἡ μὲν Ἀθηναία δραχμὴ γλαῦξ ὀνομάζεται, ἡ δ' Αἰγιναία χελώνη, ἡ δ' αὖ Κορινθία ἵππος, ἑκάστη κατὰ τὸν χαρακτῆρα τὸν ἑπόντα.

47.0.0.text #  **XII. AKROPOLIS**
47.1.1.text φαίνεται καὶ ἐνθένδε ἡ πόλις ἡ τῶν Ἀθηναίων· λέγω δὲ τὴν ἀκρόπολιν· ἡ γὰρ ἀκρόπολις πέτρα ἐστὶν ἐν μέσῃ τῇ πόλει, καὶ ἐπὶ τῆς ἀκροπόλεως ναοί εἰσι πολλοί, τῆς τ\' Ἀθήνης καὶ τῶν ἄλλων θεῶν.
47.1.2.text  ἦν μὲν τὸ πάλαι δῶμα βασιλικὸν ἐπὶ τῆς ἀκροπόλεως· νῦν δὲ δημοκρατίας οὔσης ἐπαύσατο μὲν βασιλικὸν ὄν τὸ δῶμα, οὐκέτι μὲν οὖν ἔστι δῶμα· ἀλλὰ ναοὶ ἔνεισιν ἀντὶ τούτου.
47.1.3.text  ἔστι μὲν ναὸς τῆς Ἀθήνης μέγιστος καὶ κάλλιστος, ἔστι δὲ τῆς Νίκης, εἰσὶ δὲ καὶ ἄλλων θεῶν, ὧν τὰ ὀνόματα διηγήσομαι ὕστερον, ὅταν μάθῃς κάλλιον τὴν ἡμετέραν γλῶτταν.
47.1.4.text  οὐ γὰρ ῥᾴδιον διηγεῖσθαι τῷ μὴ ἔχοντι ἐπιστήμην.
47.1.5.text  περιέχει δὲ τὴν ἀκρόπολιν τείχη, ἅπερ μετὰ σπουδῆς ᾠκοδόμησαν εὐθὺς μετὰ τὰ Μηδικὰ· ἴδοις δ' ἄν ἐν μέσοις τοῖς τείχεσιν καὶ ἐρείπια ἀρχαίων ναῶν καὶ στήλας τῶν ἀποθανόντων.
47.1.6.text  ὕψος δ' ἔχει τὰ τείχη πήχεις μάλιστα τριάκοντα.

48.0.0.text #  **XIII. ΤΑ ΤΕΙΧΗ**
48.1.1.text ᾠκοδομήθη δὲ τὰ τείχη ὧδε.
48.1.2.text  ὁ μὲν Ξέρξης ἀπῆλθεν μετὰ τῶν Μήδων, αἱ δ' Ἀθῆναι κατεκάησαν καὶ ἡ ἀκρόπολις· συνεβούλευε δ' ὁ Θεμιστοκλῆς τοῖς Ἀθηναίοις οἰκοδομεῖν ὡς τάχιστα τὰ τείχη, τά τε τῶν Ἀθηνῶν καὶ τὰ τῆς ἀκροπόλεως.
48.1.3.text  ἀλλὰ ἐφθόνουν τοῖς Ἀθηναίοις οἱ Λακεδαιμόνιοι, καὶ ἐφοβοῦντο μὴ αὐξάνωνται λίαν αἱ Ἀθῆναι· ὥστε ἐκέλευον μὴ οἰκοδομεῖν.
48.1.4.text  ὁ Θεμιστοκλῆς οὖν ἦλθε πρέσβυς εἰς Σπάρτην, τρίτος αὐτός, μετὰ ἄλλων πρέσβεων δυοῖν, κελεύσας τοὺς Ἀθηναίους ὡς τάχιστα οἰκοδομεῖν.
48.1.5.text  καὶ ἐν ᾧ διέτριβε χρόνον ἐν Σπάρτῃ, ἤγγειλέ τις τοῖς Λακεδαιμονίοις οἰκοδομεῖν ἔτι τοὺς ἐν ταῖς Ἀθηναῖς.
48.1.6.text  πρὸς ταῦθ' ὁ Θεμιστοκλῆς οὐκ ἔφη οἰκοδομεῖν· ἐκέλευε δ', εἰ μὴ πιστεύοιεν, πέμπειν πρέσβεις καὶ αὐτούς.
48.1.7.text  ἔπεμψαν οὖν οἱ Λακεδαιμόνιοι πρέσβεις Ἀθήναζε· καὶ ὡς τάχιστα ἐφίκοντο, φανερῶς ἤδη ἔλεγεν ὁ Θεμιστοκλῆς ἀληθῆ εἶναι τὰ λεγόμενα, καὶ οἰκοδομηθῆναι ἤδη τὰ τείχη.
48.1.8.text  οἱ δὲ Λακεδαιμόνιοι, φοβούμενοι μὴ οἱ ἑαυτῶν πρέσβεις πάθωσι τι, ἀνάγκῃ ἀφίεσαν τοὺς Ἀθηναίους πρέσβεις.
48.1.9.text  διὰ ταῦτα ἐχρῶντο οἱ Ἀθηναῖοι καὶ στήλαις καὶ ἐρειπίοις, κατὰ σπουδὴν οἰκοδομοῦντες.

49.0.0.text #  **XIII α. Ο ΜΩΡΟΣ**
49.1.1.text ἴσθι σοφὸν δὴ ὄντα τὸν μῶρον τὸν παρ' ἡμῖν· ἄκουε γάρ.
49.1.2.text  ἐπύρεττε μὲν ὁ μῶρος· καὶ κατακλιθεὶς ἐπὶ κλίνης μεγάλῃ τῇ φωνῇ ἐβόα.
49.1.3.text  μετεπέμψατο δ' ἰατρόν ἵνα σωθείη· ὁ δ' ἰατρὸς ἐλθών, καὶ ψαυσάμενος αὐτοῦ, "οἴμοι, ἔφη, κακῶς πυρέττεις.
49.1.4.text " ὁ δὲ μῶρος τοῦτ' ἀκούσας ὠργίσθη, καὶ εἶπεν· "εὐφήμει, ὦ ἄνθρωπε· οὐ γάρ σε μετεπεμψάμην ἵνα λοιδορηθείης μοι.
49.1.5.text  εἰ δὲ σὺ ἄμεινον πυρέττειν οἷός τ' εἶ, ἰδοὺ κλίνη· κατακλιθεὶς πύρεττε.
49.1.6.text " μετὰ ταῦτα λέγει τις τῶν παρόντων, "τι δεῖ ἰατρῶν; σεμνοὶ φαίνονται, πολλὰ λέγουσι, μισθὸν αἰτοῦσιν· ἄμεινον πλεῖν ἐπὶ τὸ Ἀσκληπίειον τὸ ἐν Ἐπιδαύρῳ" περὶ δὲ τοῦ Ἀσκληπιείου ὕστερον διηγήσομαι

50.0.0.text #  **XIV. ΠΛΟΙΑ**
50.1.1.text πρέπει νῦν δή, πρὶν πόρρω ἰέναι τοῦ λόγου διεξιέναι τὰ τε γένη τῶν πλοίων, ὁποῖά ἐστι, καὶ δὴ καὶ τὰ μέρη αὐτῶν καὶ τὰ σκεύη.
50.1.2.text  δύο μέν ἐστι γένει νεῶν, αἵ τε μακραὶ νῆες καὶ αἱ στρογγύλαι· μακραὶ δ' ἐστὶν αἱ πολεμικαί, στρογγύλαι δ' αἱ φορτικαί.
50.1.3.text  τῶν δὲ πολεμικῶν νεῶν αἱ μέγισταί τε καὶ ἰσχυρόταται τριήρεις, αἵτινες ἔχουσι καὶ ἱστοὺς καὶ ἱστία καὶ τρεῖς στίχους κωπῶν.
50.1.4.text  ὀνομάζονται δὲ καὶ ἑκατόντοροι αἱ ἑκατὸν ἔχουσαι κώπας, καὶ πεντηκόντοροι καὶ τριακόντοροι καὶ εἰκόσοροι, κατὰ τὸν ἀριθμὸν τῶν κωπῶν.
50.1.5.text  ἀκολουθοῦσι δὲ ταῖς τριήρεσιν ἐν πολέμῳ ἄλλαι νῆες ὁπλιταγωγοί, αἵτινες ἄγουσι τοὺς ὁπλίτας, καὶ σιταγωγοί, καὶ ἱππαγωγοί.

50.2.1.text αἱ δὲ στρογγύλαι νῆες φορτηγοί εἰσιν, αἵτινες ἄγουσιν οἶνον καὶ σῖτον καὶ δέρματα καὶ ἄλλα πρὸς ἐμπορίαν.

50.3.1.text μικρὰ δ' ἐστὶν τὰ ἀκάτια.

51.0.0.text #  **XIV α. ΜΕΡΗ ΝΕΩΣ**
51.1.1.text ἔστι δὲ τὰ μέρη τῆς νεὼς τοιάδε.
51.1.2.text  τὸ μὲν σκάφος ἐστὶν ἡ ναῦς ὅλη πλὴν ἱστοῦ καὶ ἱστίου καὶ ὅπλων, τὸ δ' κάτωθεν ὀνομάζουσιν ἔδαφος ἢ κοίλην ναῦν.
51.1.3.text  ἀντλία δ' ἐστὶν ἐν τῇ κοίλῃ νηί.
51.1.4.text  πρῷρα δὲ το ἔμπροσθεν μέρος καλεῖται, πρύμνα δὲ τὸ ὄπισθεν, ἐνίαις δ' ἐστὶ κατάστρωμα μεταξὺ τούτων.

51.2.1.text ἱστὸς δὲ ὑπάρχει ταῖς μὲν τῶν νεῶν εἷς, ταῖς δὲ δύο.
51.2.2.text  καλοῦνται δὲ ὁ μὲν μέγας ἱστὸς ἀκάτειος, ὁ δ' ὄπισθεν ἐπίδρομος.
51.2.3.text  ὁ δ' ἱστὸς ἔχει καὶ ξύλον τι ἐγκάρσιον, τὴν κεραίαν καλουμένην, ἐξ ἧς ἅπτεται τὸ ἱστίον.
51.2.4.text  καὶ κατέχουσι τὸν ἱστὸν μὴ καταπεσεῖν οἱ πρότονοι, ὁ μὲν ἐκ τοῦ δεξιοῦ τοίχου ὁ δ' ἐκ τοῦ ἀριστεροῦ· δεῖται δ' ἡ ναῦς ἐκ τῆς γῆς κάλῳς ἢ πείσμασιν ἢ πρυμνησίοις· τροχὸς δὲ μηχανή ἐστι ᾗπερ καθέλκουσι καὶ ἀνέλκουσι τοὺς κάλως.
51.2.5.text  ἄγκυραι δ' εἰσὶν ἄλλαι τε καὶ ἡ καλουμένη ἱερά, ᾗ χωρὶς ἀνάγκης οὐ χρῶνται.
51.2.6.text  οἱ δὲ ναῦται ἐκβαίνουσι τῇ ἀποβάθρᾳ.

52.0.0.text #  **XIV β. ΠΛΗΡΩΜΑ**
52.1.1.text οἱ δ' ἐμπλέοντες ναῦταί εἰσιν ἅπαντες· ὧν ὁ μὲν ἄρχων ναύκληρος ἢ ναύαρχος ἢ τριήραρχος, ὁ δὲ κυβερνῶν κυβερνήτης, οἱ δ' ἐρέττοντες ἐρέται.

52.2.1.text ὁ μὲν κυβερνήτης κυβερνᾷ τὴν ναῦν ἔχων τὰ πηδάλια, οἱ δὲ ἐρέττοντες ἐρέττουσιν ἔχοντες κώπας.
52.2.2.text  ἤρεττον δὲ τὴν τριήρη κάτωθεν μὲν οἱ θαλάμιοι ἐν τῇ κοίλῃ νῄ, ἥπερ καὶ θάλαμος ἐκαλεῖτο, οἱ δὲ ζυγῖται ἐν τῷ μέσῳ ὅπερ καὶ ζυγὸν ἐκαλεῖτο, οἱ δὲ θρανῖται ἐπὶ τῷ καταστρώματι ὅπερ καὶ θρᾶνος ἐκαλεῖτο.
52.2.3.text  οἱ δ' ἐπιβάται μάχονται.
52.2.4.text  καὶ οἱ σύμπαντες πληροῦσι τὴν ναῦν, καὶ λέγονται πλήρωμα.

53.0.0.text #  **XIV γ. ΚΟΧΛΟΣ**
53.1.1.text ἤκουσας δήπου λέγοντος ἐμοῦ τὰ περὶ τοῦ μώρου, ὃν Κόβαλον ὀνομάζουσιν· ἀλλ' οὐκ ἄρα μῶρος ἦν οὗτος· τεκμήριον γὰρ ἐκεῖνο, ὃ ἐποίησε, τρίτη ἡμέρα αὑτηΐ.
53.1.2.text  ἐθεώμεθα μὲν ἡμεῖς οἱ παῖδες τοὺς κόχλους τοὺς ἕρποντας ἐνθα καὶ ἔνθα· καὶ ἐθαυμάζομεν, οἵους εἶχον τοὺς στρόμβους· ὁ δὲ στρόμβος τοι οἶκός ἐστιν ἐν ᾧ οἰκεῖ μὲν ὁ κόχλος, φέρει δὲ τὸν οἶκον ἐφ\' ἑαυτῷ αἰεί· ὥστε παίζοντες ὀνομάζομεν φερεοίκους τοὺς κόχλους.
53.1.3.text  εὑρὼν οὖν ὁ Κόβαλος στρόμβον τινὰ κενόν, ἐρωτᾷ, "τίς οἷός τ\' ἐστὶ λίνον διαίρειν διὰ τοῦ κόχλου;"ἀλλ' οὐδεὶς ἡμῶν ἐδύνατο ποιεῖν τοῦτο.
53.1.4.text  ὁ δ' οὖν λαβὼν μύρμηκα, καὶ ἐξάψας τοῦ μύρμηκος τὸ λίνον, εἶτα τρήσας τὸ ἄκρον τοῦ κόχλου, εἴασε τὸν μύρμηκα εἰσελθεῖν· εἰσελθὼν δ' ὁ μύρμηξ ἕλκει τὸ λίνον· καὶ μετ\' ὀλίγον ἐξῆλθεν ἐκ τοῦ τρήματος.
53.1.5.text  ὥστε πάλιν σοφὸς ἐφαίνετο ὢν ὁ μῶρος ὁ παρ' ἡμῖν.

54.0.0.text #  **XIV δ. ΤΟΥ ΣΩΜΑΤΟΣ ΤΑ ΜΕΡΗ**
54.1.1.text τάδ' ἐστὶ τὰ μέρη τοῦ σώματος.
54.1.2.text  πρῶτον μὲν ἄνω ἔστὶν ἡ κέφαλή· ἐπὶ δὲ τῆς κέφαλῆς αἱ τρίχες φύονται, αἵπερ καὶ κόμη ὀνομάζονται.
54.1.3.text  καὶ τοῖς μὲν νεανίαις ἑκατέρωθεν τρίχες εἰσὶ παρὰ τοὺς κροτάφους, οἱ λεγόμενοι ἴουλοι.
54.1.4.text  ὁρῶμεν τοῖς ὀφθαλμοῖς, ἀκούομεν τοῖς ὠσίν· ὥστε τοῦ μὲν ὁρᾶν ὄργανον ὁ ὀφθαλμός, τοῦ δ' ἀκούειν τὸ οὖς· τὸ δ' ὁρᾶν λέγομεν ὄψιν, καὶ τὸ ἀκούειν ἀκοην.
54.1.5.text  τὰ σκεπάζοντα τοὺς ὀφθαλμούς ἐστὶ βλέφαρα, αἱ δ' τρίχες αἱ ὑπὲρ τῶν ὀφθαλμῶν κείμεναι ὀφρύες.
54.1.6.text  καὶ ὑπὲρ μὲν τῶν ὀφθαλμῶν ἐστι τὸ μέτωπον, ὑπὸ δ' αὐτῶν καὶ ἡ ῥὶς καὶ ἑκατέρωθεν παρειαί, αἷσπερ ἔρυθριῶμεν.
54.1.7.text  ὕπεστι δὲ τὸ στόμα· αὕτη δὲ τομή, ἔχουσα δύο χείλη· ἐν δὲ τῷ στόματι ἥ τε γλῶττα καὶ οἳ ὄδοντες· τὰ μὲν περιέχοντα τοὺς ὀδόντας σαρκία, οὐλά ἐστιν, τὰ δ' ὀστᾶ ἐν οἷς ἐμπεφυκότες εἰσὶν οἱ ὀδόντες, αἱ γνάθοι.
54.1.8.text  τὸ δὲ γένειον κάτω ἐστὶ τοῦ στόματος, καὶ ἡ ἐπὶ τοῦ γενείου φυομένη θρὶξ καλεῖται πώγων.
54.1.9.text  ἅπαντα τὰ ἔμπροσθεν τῆς κεφαλῆς καλεῖται πρόσωπον.

54.2.1.text ἵσταται δ' ἡ κεφαλὴ ἐπὶ τοῦ τραχήλου.
54.2.2.text  ὑποκεῖνται δὲ τοῦ τραχήλου οἱ ὤμοι ἑκατέρωθε· τὰ δ' ὀστᾶ τὰ ἐν ὤμοις, κλῇδες.
54.2.3.text  καὶ τὸ μὲν ὅπισθε μέρος τὸ ὑπὸ τῶν ὤμων νῶτον λέγεται, ἐφ\' οὗ τὸ μετάφρενον· τὸ δ' ἔμπροσθε μέρος, στῆθος.
54.2.4.text  οἱ δ' ὦμοί εἰσιν αἱ κεφαλαὶ τῶν βραχιόνων· καὶ οὕτως ἐφεξῆς, βραχίων, πῆχυς, χείρ.
54.2.5.text  τὸ δ' ἄρθρον βραχίονός τε καὶ πήχεως, ἀγκὼν ἢ ὠλένη· τὸ δ' ἄρθρον πήχεώς τε καὶ χειρός, καρπός.
54.2.6.text  καὶ ἐν χειρὶ ἑκατέρᾳ πέντε δάκτυλοι, ὧν ὁ μὲν ἀφεστηκὼς τῶν ἄλλων μέγας δάκτυλος καλεῖται, οἱ δ' ἐφεξῆς, λιχανὸς ὁ πρῶτος τῶν τεττάρων, εἶτα μέσος, παράμεσος, μικρός.
54.2.7.text  ἐφ\' ἄκροις δὲ τοῖς δακτύλοις εἰσὶν αἱ ὄνυχες.

54.3.1.text τοῦ σώματος δέ ἕκατέρωθέν ἐστι πλευρά· πλευραὶ δὲ καὶ τὰ ὀστᾶ καλεῖται.
54.3.2.text  ἐν μέσῳ δ' ἡ γαστήρ, εἰς ἣν καθίεται τὰ σιτία.

54.4.1.text καὶ κάτω τῆς γαστρὸς δύο σκέλη ὑπόκειται· τοῦ δὲ σκέλους τὰ μέρη τοσάδε, μηρός, κνήμη, πούς· τὸ δ' ἄρθρον μηροῦ τε καὶ κνήμης, γόνυ· κνήμης τε καὶ ποδός, σφυρόν.
54.4.2.text  καὶ ἐφ\' ἑκατέρου ποδὸς πέντε δάκτυλοι.

54.5.1.text ταῦτ' ἐστὶ τὰ μέρη μάλιστα τοῦ σώματος.

55.0.0.text #  **XV. ΠΛΟΥΣ**
55.1.1.text χθὲς κατήλθομεν ἐς τὴν θάλατταν, ἥτις ἄπεστιν ὀγδοήκοντα μάλιστα στάδια ἀπὸ τῆς κώμης ἐν ᾗ οἰκῶ.
55.1.2.text  κατελθόντες δὲ εὐθὺς ἑώρωμεν πλοῖόν τι ἕτοιμον ἐπὶ τῷ ὅρμῳ.
55.1.3.text  ναῦταὶ δ' ἐνῆσαν ἐν τῷ πλοίῳ ἑπτά, ὧν οἱ μὲν δύο μετεχείριζον τὰ ὅπλα τοῦ πλοίου, ὁ δ' εἷς κυβερνήτης ὢν ἐκυβέρνα, ἔχων τὰ πηδάλια, οἱ δ' ἄλλοι ναῦται.
55.1.4.text  ἰδόντες δὲ τὸ πλοῖον εἰσέβημεν.
55.1.5.text  ὧς δ' ἔδοξεν οὔριος εἶναι πρὸς ἀναγωγὴν ὁ ἄνεμος, θόρυβος ἦν εὐθὺς κατὰ τὸ πλοῖον, τῶν τε ναυτῶν διαθεόντων καὶ τοῦ κυβερνήτου κελεύοντος καὶ ἕλκομένων τῶν κάλων· καὶ εὐθὺς ἡ κεραία περιήγετο, τὸ ἱστίον καθίετο, τὸ πλοῖον μετέωρον ἦν, τὰς ἀγκύρας ἀνέσπων, ὁ ὅρμος κατελείπετο· τὴν γῆν ὁρῶμεν ἀπὸ τοῦ πλοίου κατὰ μικρὸν ἀναχωροῦσαν, ὥσπερ αὐτὴν πλέουσαν.
55.1.6.text  παιανισμὸς δ' ἦν καὶ εὐχή, θεοὺς δ' ἔκαλουν εὐφημοῦντες αἴσιον τὸν πλοῦν γενέσθαι· ἄνεμος ἔπνει σφοδρότερον, καὶ τὸ ἱστίον ἐκυρτοῦτο, καὶ ἔτρεχε τὸ πλοῖον ἤδη.

56.0.0.text #  **XV α. ΔΕΙΠΝΟΝ**
56.1.1.text ἀναγόμενοι οὖν τὴν ναῦν ἐπλέομεν.
56.1.2.text  καὶ πρῶτον μὲν οὔριος ἦν ἄνεμος, καὶ ἔτρεχεν ἠ ναῦς ἤδη· ἀλλὰ μετ\' οὐ πολὺν χρόνον ἐκοπίασεν ὁ ἄνεμος καὶ γαλήνη ἦν, ὥστε ἐρέττειν ἔδοξε· καὶ ἤρεττον σφόδρα.

56.2.1.text καὶ μὴν οἷον εἰώθασι ναῦται δρᾶν εἰς καμάτων ἀμέλειαν, τοῦτο κἀκεῖνοι δρῶντες τὰς κώπας ἀνέφερον.
56.2.2.text  εἷς μὲν γαρ αὐτοῖς, κελευστὴς ὤν, ναυτικὰς· ᾖδεν ᾡδάς, οἱ δὲ λοιποὶ ὥσπερ χορὸς ὁμοφώνως κατὰ καιρὸν τῆς ἐκείνου φωνῆς ἐβόων.
56.2.3.text  ἐν ᾧ δὲ ταῦτα ἔπραττεν, πολλὴ μὲν ἦν βοή, σαφῆ δ' ἐξέπιπτεν εἰς τὴν γῆν τὰ ᾄσματα.
56.2.4.text  μετ' ὀλίγον δὲ κατήλθομεν εἰς Σαλαμῖνα, οἷπερ καὶ ἠθέλομεν.
56.2.5.text  ἀλλ' ἐπειδὴ ἐντὸς τοῦ λιμένος ἀφίκοντο, τὰ μὲν ἱστία ἐστείλαντο καὶ κατέθεσαν ἐν τῇ νηΐ, τὸν δ' ἵστον εἰς τὴν ἱστοδόκην καθίεσαν τοῖς προτόνοις ὑφέντες, τὴν δὲ ναῦν εἰς ὅρμον προήρεττον τοῖς ἐρετμοῖς, τὰς δ' ἀγκύρας ἐξέβαλον, κατέδησαν δὲ τὰ πρυμνήσια· αὐτοὶ δ' ἐξέβαινον ἐπ' ἀκτήν.
56.2.6.text  καὶ ἐπειδὴ τάχιστα ἐξέβημεν ἐκ τῆς νεώς, ὁ πατὴρ μετὰ τῶν ἄλλων παρεσκευάζετο δεῖπνον.
56.2.7.text  πρῶτον μὲν πῦρ ἔκαιε, μετὰ ταῦτα κατέβαλε μέγαν πίνακα ἐγγὺς τοῦ πυρός, καὶ ἐπὶ τοῦ πίνακος κατέθηκεν νῶτον αἰγὸς καὶ ῥάχιν συός, καὶ ἔτεμνε μαχαίρᾳ.
56.2.8.text  καὶ τὰ μὲν κρέα εὖ ἐμίστυλλε καὶ ἀμφὶ ὀβελοῖς ἐπεὶρεν, ὁ δ' ἀδελφός μου ἔκαιε μέγα τὸ πῦρ.
56.2.9.text  καὶ ἐπειδὴ τὸ πῦρ κατεκάη καὶ ἡ φλὸξ ἐσβέσθη, ὁ πατὴρ στορέσας τοὺς ἄνθρακας ἔπηξε τοὺς ὀβελοὺς ὑπὲρ τῶν ἀνθράκων, καὶ ἁλὸς ἐπέπασεν.
56.2.10.text  καὶ ἐπεὶ ὥπτησεν, ὁ ναύαρχος ἔφερε μάζας ἐν κανῷ, ὁ δὲ πατὴρ ἔνειμε τὰ κρέα.

57.0.0.text #  **XVI.-XVII. Η ΣΑΛΑΜΙΝΙ ΜΑΧΗ**
57.1.1.text ἐσθιόντων δ' ἡμῶν, τῶν ναυτῶν τις, ἀνὴρ πάνυ γέρων, "φεῦ, φησίν, οἷα εἶδον ἐγώ ποτε ἐν ταύτῃ τῇ θαλάττῃ γιγνόμενα.
57.1.2.text " ὁ δὲ πατήρ, "τι λέγεις φησίν, ὦ γέρων.
57.1.3.text  ἄσμενοι γὰρ ἂν ἀκούοιμεν ἀπὸ δείπνου γενόμενοι.
57.1.4.text " ὁ δέ, "μακρὸς μὲν δή, φησίν, ὁ λόγος, ἀλλ' ἄξιος ἀκούειν· ἐνταῦθα γὰρ ἐγένετο μάχη μεγίστη τῶν πρίν, ἐν ᾗ βασιλεὺς ἐνικήθη· ἐναυμάχουν δ' ἐγώ.
57.1.5.text " ἡμεῖς δὲ ἐπῃνοῦμεν ἅπαντες, καὶ ἠξιοῦμεν λέγειν αὐτόν· ὁ δ' ὀλίγον ἐπισχών, εἶπε τοιάδε.

57.2.1.text "ἦν μέν, ὦ Θράσυλλε, βασιλεὺς τῶν Μήδων μέγιστος Ξέρξης, ὃς θεὸς εἶναι ἐδόκει αὐτὸς ἑαυτῷ· καὶ ἔπεμψεν ἀγγέλους δεῦρο γῆν καὶ ὕδωρ αἰτήσοντας.
57.2.2.text  οὐ τυχὼν δὲ γῆς και ὕδατος---οὐ γάρ εἰσι δὴ δοῦλοι οἱ Ἕλληνες τῶν Μήδων, οὐδ' ἔσονται οὐδέποτε---στρατὸν συνελέξατο ὡς καταστρεψόμενος τὴν Ἑλλάδα.
57.2.3.text  εἶχε δ' ἡ ναυτικὴ στρατιὰ πολλὰς μυριάδας ἀνθρώπων, πολλὰς δὲ ἡ πεζή.
57.2.4.text  οἱ δ' Ἀθήνησιν πάντες φοβούμενοι ἔφευγον ἐς Σαλαμῖνα ἐν ᾗ νῦν ἐσμεν· οἱ δὲ Πέρσαι νικήσαντες τοὺς ἐν Θερμοπύλαις, Λεωνίδαν τε καὶ τοὺς Σπαρτιάτας, κατακαίουσι τὰς Ἀθήνας καὶ τὴν ἀκρόπολιν, ἐν ᾧ τὸ ναυτικὸν παραπλεῖ ἐς Φάληρον.
57.2.5.text  νυκτὸς δὲ περιπέμψαντες νῆάς τινας περὶ τὴν Σαλαμῖνα, ἔκλῃον τὸν ἀφ\' ἑσπέρας πορθμὸν τῆς νήσου, ὥστε μηδένα ἀποφυγεῖν.
57.2.6.text  ἡμεῖς δὲ οἱ Ἕλληνες ἐν μέσῳ τούτων κατεχόμενοι ἦμεν ἐν δεῖ καὶ ὀρρωδίᾳ.
57.2.7.text "

57.3.1.text ὁ δ' ἀδελφός μου, "φεῦ, φησίν, τοῦ κινδύνου· ἀλλὰ πόσαι ἦσαν νῆες ἑκατέροις;"

57.4.1.text ὁ δ' ἀπεκρίνατο, "οὐκ οἶδ' ἀκριβῶς, λέγεται δὲ ὡς εἶεν τοῖς μεν Πέρσαις ἑπτὰ καὶ διακόσιαι καὶ χίλιαι, ἡμῖν δὲ τριακόσιαι καὶ δέκα.
57.4.2.text "

57.5.1.text ὁ δὲ πατὴρ ὑπολαβὼν εἶπεν· \"ὦ ναῦτα, ἀληθῆ λέγεις· καὶ γὰρ ἐγώ ποτ' ὢν Ἀθήνησιν εἶδον δρᾶμα ἐν τῷ θεατρῷ ὅπερ ἐδίδαξεν ὁ Αἰσχύλος, αὐτὸς συνναυμαχήσας τότε· λέγει δ' ὧδε ὁ Αἰσχύλος·

57.6.1.text > 
57.6.2.text > πλήθους μὲν ἂν σάφ\' ἴσθ\' ἕκατι βάρβαρον
57.6.3.text > 
57.6.4.text > ναυσὶν κρατῆσαι. καὶ γὰρ Ἕλλησιν μὲν ἦν
57.6.5.text > 
57.6.6.text > ὁ πᾶς ἀριθμὸς ἐς τριακάδας δέκα
57.6.7.text > 
57.6.8.text > νεῶν, δεκὰς ἦν τῶνδε χωρὶς ἔκκριτος·
57.6.9.text > 
57.6.10.text > Ξέρξῃ δέ, καὶ γὰρ οἶδα, χιλιὰς μὲν ἦν
57.6.11.text > 
57.6.12.text > ὧν ἦγε πλῆθος, αἱ δ' ὑπέρκοποι τάχει
57.6.13.text > 
57.6.14.text > ἑκατὸν δὶς ἦσαν ἑπτά θ'· ὧδ' ἔχει λόγος.\"
57.7.1.text πρὸς ταῦτ', ὁ ἀδελφός, "ὦ πάτερ, ἔφη, τί δῆτ\' ἐστὶ θέατρον, καὶ τί δρᾶμα;"ὁ δέ, "ὕστερον, ἔφη, περὶ τούτων· νῦν ἀκούωμεν τοῦ λόγου.
57.7.2.text  σὺ δ', ὦ ναῦτα, λέγοις ἄν.
57.7.3.text " ὁ δ' ἀπεκρίνατο, "καὶ δὴ λέγω.
57.7.4.text  δέος οὖν εἶχεν ἡμᾶς καὶ ὀρρωδία, καὶ οὐκ εἴχομεν ὅτι χρώμεθ\' ἡμῖν αὐτοῖς· φεύγειν γὰρ ἀδύνατον, οὐδ' ἐλπὶς ἦν νικήσειν τοσούτους.
57.7.5.text  πρῶτον μὲν οὐκ ἐπείθοντο οἱ στρατηγοὶ τοῖς ἀγγέλοις, ὡς εἴη ἀληθῆ τὰ ἐξαγγελθέντα, ὡς κυκλωθεῖεν δή· ἔπειτα δὲ σαφῶς πυθόμενοι, παρεσκευάζοντο ὡς ναυμαχήσοντες.
57.7.6.text  ἕως τε δὴ διέφαινε, καὶ ὁ Θεμιστοκλῆς, ἀνὴρ Ἀθηναῖος ἀνδρειότατος τῶν τότε, σύλλογον τῶν στρατηγῶν ποιησάμενος, παρῄνεσεν ἄνδρας γενέσθαι, καὶ εἰσβαίνειν ἐκέλευεν εἰς τὰς νῆας.
57.7.7.text  καὶ οὗτοι μὲν δὴ εἰσέβαινον, καὶ ἀνῆγον τὰς νῆας ἁπάσας οἱ Ἕλληνες· ἀναγομένοις δ' αὐτοῖς αὐτίκα ἐπέκειντο οἱ βάρβαροι.
57.7.8.text  οἱ μὲν δὴ ἄλλοι Ἕλληνες ἐπὶ πρύμναν ἀνεκρούοντο, καὶ ὤκελλον τὰς νῆας· Ἀμεινίας δ' ἀνὴρ Ἀθηναῖος ἔξαναχθείς, νηῒ ἐμβάλλει· οἱ δ' ἄλλοι ὁρῶντες ταῦτα ἐβοήθουν.
57.7.9.text  οὕτω γίγνεται τῆς ναυμαχίας ἡ ἀρχή.
57.7.10.text  τὸ δὲ πλῆθος τῶν νεῶν ἐν τῇ Σαλαμῖνι διεφθείρετο, αἱ μὲν ὑπ\' Ἀθηναίων, αἱ δὲ ὑπ\' Αἰγινητῶν.
57.7.11.text  οἱ μὲν γὰρ Ἕλληνες σὺν κόσμῳ ἐναυμάχουν κατὰ τάξιν, οἱ δὲ βάρβαροι οὐ τεταγμένοι ἦσαν ἔτι, οὔτε σὺν νῷ ἐποίουν οὐδέν· ὥστε ἔμελλε τοιοῦτο αὐτοῖς συμβήσεσθαι οἷόν περ συνέβη.
57.7.12.text  καί τοι ἦσαν ταύτην τὴν ἡμέραν μακρῷ ἀμείνονες αὐτοὶ ἑαυτῶν, πᾶς τις δειμαίνων Ξέρξην.
57.7.13.text "

57.8.1.text πρὸς ταῦτα πάντες ἐπῃνοῦμεν, καὶ ἠρώτων ἐγὼ τὸν πατέρα, πότερόν τι πεποίηκε περὶ τούτων ὁ Αἰσχύλος· ὁ δέ, \"ναί, φησίν, πεποίηκεν· ἀκούετε.
57.8.2.text  ὁ γὰρ ἄγγελος δὴ ὁ τοῦ στρατοῦ λέγει πρὸς τὴν μητέρα τοῦ Ξέρξου τάδε·

57.9.1.text > 
57.9.2.text > ἐπεί γε μέν τοι λευκόπωλος ἡμέρα
57.9.3.text > 
57.9.4.text > πᾶσαν κατέσχε γαῖαν εὐφεγγὴς ἰδεῖν...\"
57.10.1.text ἀλλ' ὁ ἀδελφός μου ἐπιλαβόμενος ἐρωτᾷ, \"οὐ δῆλά μοι ταῦτ', ὦ πάτερ· πῶς γὰρ λέγεις λευκόπωλον τὴν ἡμέραν;\"

57.11.1.text πρὸς ταῦθ\' ὁ πατήρ, "ὦ Θρασύστομε, φησίν, εὖ γ\' ὡς ἔοικεν ὠνόμασά σε, Θρασύστομον ὀνομάζων· θρασύτατον γὰρ ἔχεις τὸ στόμα, ἐπιλαβόμενος τοῦ πατρὸς παῖς ὤν.
57.11.2.text "

57.12.1.text ὁ δ', "ἀλλ', ἔφη, ὦ φίλτατέ μοι πάτερ, συγγνώμην ἂν ἔχοις μοι.
57.12.2.text  κελεύει γάρ με ὁ διδάσκαλος, ὅ τι ἂν μὴ τύχω συνιείς, τοῦτο εὐθὺς ἐρωτᾶν.
57.12.3.text "

57.13.1.text καὶ ὁ πατήρ,"εὖ γ', ὦ παῖ, φησίν, συγγιγνώσκω δή σοι, ὥσπερ ἀξιοῖς.
57.13.2.text  λευκόπωλος οὖν ἐστιν ἡ ἡμέρα, ἐπειδὴ ὁ Φαέθων τέθριππον ἐλαύνει καὶ τέτταρας ἵππους λευκούς· ὥστε λεύκιππος ἢ λευκόπωλος ἢ ἡμέρα.
57.13.3.text  καὶ δὴ ἐπαναλαμβάνω τοὺς στίχους, σὺ δ' ἐάν τι μὴ συνίῃς, ἀνάμενε τὸ τέλος.
57.13.4.text "

57.14.1.text > 
57.14.2.text > ὁ δ' ἔφη, "ταῦτ', ὦ πάτερ"· ὁ πατὴρ δ' εἶπε·
57.14.3.text > 
57.14.4.text > \"ἐπεί γε μέντοι λευκόπωλος ἡμέρα
57.14.5.text > 
57.14.6.text > πᾶσαν κατέσχε γαῖαν εὐφεγγὴς ἰδεῖν,
57.14.7.text > 
57.14.8.text > πρῶτον μὲν ἠχεῖ κέλαδος Ἑλλήνων πάρα·
57.14.9.text > 
57.14.10.text > εὐθὺς δὲ κώπης ῥοθιάδος συνεμβολῇ
57.14.11.text > 
57.14.12.text > ἔπαισαν ἅλμην βρύχιον ἐκ κελεύσματος,
57.14.13.text > 
57.14.14.text > θοῶς δὲ πάντες ἦσαν ἐμφανεῖς ἰδεῖν.
57.14.15.text > 
57.14.16.text > τὸ δεξιὸν μὲν πρῶτον εὐτάκτως κέρας
57.14.17.text > 
57.14.18.text > ἡγεῖτο κόσμῳ, δεύτερον δ' ὁ πᾶς στόλος
57.14.19.text > 
57.14.20.text > ἐπεξεχώρει, καὶ παρῆν ὁμοῦ κλύειν
57.14.21.text > 
57.14.22.text > πολλὴν βοήν---'ὦ παῖδες Ἑλλήνων, ἴτε,
57.14.23.text > 
57.14.24.text > ἐλευθεροῦτε πατρίδ', ἐλευθεροῦτε δὲ
57.14.25.text > 
57.14.26.text > παῖδας, γυναῖκας, θεῶν τε πατρῴων ἕδη,
57.14.27.text > 
57.14.28.text > θήκας τε προγόνων· νῦν ὑπὲρ πάντων ἀγών'.
57.14.29.text > 
57.14.30.text > καὶ μὴν παρ' ἡμῶν Πέρσιδος γλώσσης ῥόθος
57.14.31.text > 
57.14.32.text > ὑπηντίαζε, κοὐκέτ' ἦν μέλλειν ἀκμή.
57.14.33.text > 
57.14.34.text > εὐθὺς δὲ ναῦς ἐν νηῒ χαλκήρη στόλον
57.14.35.text > 
57.14.36.text > ἔπαισεν· ἦρξε δ' ἐμβολῆς Ἐλληνικὴ
57.14.37.text > 
57.14.38.text > ναῦς, κἀποθραύει πάντα Φοινίσσης νεὼς
57.14.39.text > 
57.14.40.text > κόρυμβ', ἐπ' ἄλλην δ' ἄλλος ηὐθυνεν δόρυ.
57.14.41.text > 
57.14.42.text > τὰ πρῶτα μὲν νυν ῥεῦμα Περσικοῦ στρατοῦ
57.14.43.text > 
57.14.44.text > ἀντεῖχεν· ὡς δὲ πλῆθος ἐν στενῷ νεῶν
57.14.45.text > 
57.14.46.text > ἤθροιστ', ἀρωγὴ δ' οὔτις ἀλλήλοις παρῆν,
57.14.47.text > 
57.14.48.text > Ἑλληνικαί τε νῆες οὐκ ἀφρασμόνως
57.14.49.text > 
57.14.50.text > κύκλῳ πέριξ ἔθεινον, ὑπτιοῦτο δὲ
57.14.51.text > 
57.14.52.text > σκάφη νεῶν θάλασσα δ' οὐκέτ' ἦν ἰδεῖν
57.14.53.text > 
57.14.54.text > ἀκταὶ δὲ νεκρῶν χοιράδες τ' ἐπλήθυον
57.14.55.text > 
57.14.56.text > φυγῇ δ' ἀκόσμῳ πᾶσα ναῦς ἠρέσσετο,
57.14.57.text > 
57.14.58.text > ὅσαιπερ ἦσαν βαρβάρου στρατεύματος·
57.14.59.text > 
57.14.60.text > οἱ δ' ὥστε θύννους ἢ τιν' ἰχθύων βόλον
57.14.61.text > 
57.14.62.text > ἀγαῖσι κωπῶν θραύμασίν τ\' ἐρειπίων
57.14.63.text > 
57.14.64.text > ἔπαιον, ἐρράχιζον, οἰμωγὴ δ' ὁμοῦ
57.14.65.text > 
57.14.66.text > κωκύμασιν κατεῖχε πελαγίαν ἅλα,
57.14.67.text > 
57.14.68.text > ἕως κελαινὸν νυκτὸς ὄμμ\' ἀφείλετο.\"
57.15.1.text και ὁ μὲν ἐπαύσατο λέγων, ὁ δ' ἀδελφὸς θαυμάσας ἔφη, "ὢ τοῦ καλοῦ ποιήματος, σὺ δ', ὦ πάτερ, ζηλωτὸς εἶ τῆς μνήμης.
57.15.2.text  εἰ γὰρ ἐγὼ οὕτως εἶχον τῆς μνήμης, οὐκ ἂν ὠργίζετο ὁ διδάσκαλος ὥσπερ καὶ ὀργίζεται, λέγων μῶρον ἐμὲ καὶ ἐπιλήσμονα, καὶ πληγὰς ἐντείνων πολλάκις.
57.15.3.text "

57.16.1.text ὁ δὲ πατὴρ γελάσας, "τί δ', ὦ Θρασύστομε, φησίν, ἆρα πληγὰς λαμβάνεις μῶρος ὤν; ἆρα συνίης τὸ πᾶν ἢ καὶ σαφέστερον λέξω σοι;"πρὸς ταῦτ' εὐθὺς ἀνεβοήσαμεν ἐγώ τε καὶ ὁ ἀδελφός, "εἴθε γὰρ λέγοις, ὦ πάτερ, ἁπλουστέροις λόγοις λέγων.
57.16.2.text "

57.17.1.text ὁ δέ, "σίγατε οὖν, ἔφη, καὶ ἐρῶ.
57.17.2.text  τάδε γὰρ φησιν ὁ ποιητής· ἐπειδὴ πρῶτον ἡμέρα ἐγένετο, καὶ ὁ ἥλιος ἔλαμπεν καὶ ἐδήλου τὴν γῆν, πρῶτον μὲν βοὴν γενέσθαι παρὰ τῶν Ἑλλήνων· εὐθὺς δὲ συνεμβάλλειν τὰς κώπας τοὺς ἐρέτας ἐς τὴν θάλατταν, ῥόθον ποιουμένους καὶ ἀφρόν, καὶ τύπτειν τὴν ἅλα μετὰ μεγάλου κτύπου ὁμοῦ πάντας, ἐπεὶ κελεύοι ὁ κελευστὴς διδοὺς κέλευσμα· ταχέως δὲ παρεῖναι ἰδεῖν πάντας εὖ.
57.17.3.text  πρῶτον μὲν προελθεῖν τὸ δεξιὸν κέρας τοῦ στόλου κατὰ τάξιν σὺν κόσμῳ, δεύτερον δὲ τὰς ἄλλας νῆας ἐπεκχωρεῖν, καὶ βοᾶν τοὺς στρατηγούς, 'ἴτε, ὦ Ἕλληνες, καὶ νικᾶτε τοὺς πολεμίους, μὴ δοῦλοι γενώμεθα τοῖς Πέρσαις, ἡμεῖς τε καὶ οἱ παῖδες καὶ αἱ γυναῖκες, καὶ οἱ θεοὶ αὐτοί, μηδὲ διαφθαρῶσιν οἵ τε ναοὶ τῶν θεῶν καὶ οἱ τύμβοι τῶν προγόνων· περὶ πάντων γὰρ ἤδη ἀγωνιζόμεθα.
57.17.4.text ' τοὺς δὲ Πέρσας αὖ φωνὴν καὶ αὐτοὺς ἐξιέναι, καιρὸν δ' εἶναι ἤδη τοῦ ἔργου.
57.17.5.text  εὐθὺς δὲ τὰς ναῦς ἄλλην ἄλλῃ προσπαῖσαι τὰ ἔμβολα χαλκᾶ ὄντα· πρώτην δ' ἄρξαι ναυμαχίας Ἑλληνικήν τινα ναῦν, καὶ ἀποθραύειν τὰ ἄφλαστα τὰ ἐπὶ πρύμνης Φοινίσσης τινὸς νεώς καὶ πρῶτον μὲν τὸ πλῆθος τῶν νεῶν τῶν Περσικῶν, πολὺ ὂν ὥσπερ ῥεῦμα ποταμοῦ, ἀντέχειν· ὡς δὲ πολλὰς ἐν στενοχωρίᾳ ἠθροισμένας εἶναι, καὶ ἀδύνατον εἶναι βοηθεῖν ἀλλήλαις, τὰς Ἑλληνικὰς νῆας μετὰ πολλῆς ἐπιστήμης θείνειν αὐτὰς κύκλῳ, τὰ δὲ σκάφη τῶν νεῶν περιτραπέντα οἴχεσθαι, ὥστε μηκέτι παρεῖναι ἰδεῖν τὴν θάλατταν, πολλῶν ὄντων τῶν ἐρειπίων.
57.17.6.text  τὰς δὲ ἀκτὰς καὶ τὰς πέτρας πλήρεις γενέσθαι νεκρῶν.
57.17.7.text  μετὰ ταῦτα φεύγειν τὰς Περσικὰς νῆας ἄνευ κόσμου· τοὺς δ' Ἕλληνας παίειν ἐκείνους καὶ ῥαχίζειν, ὥσπερ καὶ οἱ ἁλιῆς ῥαχίζουσι θύννους ἢ ἄλλους ἰχθύας· πᾶσαν δὲ τὴν θάλατταν πλήρη εἶναι οἰμωγῆς καὶ βοῆς καὶ κωκυμάτων καὶ ὀλοφυρμῶν, ἕως νύξ ἐπῆλθεν.
57.17.8.text "

57.18.1.text ταῦτα δ' ἀκούσας, "ὦ πάτερ, ἦν δ' ἐγώ, σοῦ λέγοντος ἀκούων δοκῶ μοι καὶ αὐτὸς ἰδεῖν τὴν ναυμαχίαν· σὺ δ', ὦ ναῦτα, ὃς ἐναυμάχησας καὶ αὐτόπτης ἐγένου, λέγοις ἂν καὶ τὰ ἄλλα.
57.18.2.text  τίς εὖ ἐμάχετο, τίς κακῶς, τίς δὲ καὶ ἐφέρετο τ\' ἀριστεῖα;"

57.19.1.text ὁ δ' εἶπεν, "κατὰ μὲν τοὺς ἂλλους, οὐκ ἔχω εἰπεῖν ἀκριβῶς, ὡς ἕκαστοι τῶν βαρβάρων ἢ τῶν Ἑλλήνων ἠγωνίζοντο· κατὰ δὲ Ἀρτεμισίαν τάδε ἐγένετο, ἀφ\' ὧν ηὐδοκίμησε κάρτα παρὰ βασιλεῖ.
57.19.2.text  αὕτη γάρ, γυνὴ οὖσα, ἐστρατεύσατο ἐπὶ τὴν Ἑλλάδα· ἀποθανόντος γὰρ τοῦ ἀνδρός, καὶ παιδὸς ὑπάρχοντος αὐτῇ νεανίου, αὐτή τε εἶχε τὴν τυραννίδα τῆς Ἁλικαρνασσοῦ, καὶ ὑπὸ λήματος καὶ ἀνδρείας ἐστρατεύετο, οὐδεμίας οὔσης ἀνάγκης.
57.19.3.text  διὰ ταῦτα ηὐδοκίμησε παρὰ βασιλεῖ, ηὐδοκίμησε δὲ καὶ μᾶλλον ἐν ταύτῃ τῇ ναυμαχίᾳ.
57.19.4.text  ἐπειδὴ γὰρ εἰς πολὺν θόρυβον ἀφίκετο τὰ βασιλέως πράγματα, ἐν τούτῳ τῷ καιρῷ ἡ ναῦς ἡ Ἀρτεμισίας ἐδιώκετο ὑπὸ νεὼς Ἀττικῆς· ἡ δ' οὐκ ἔχουσα διαφυγεῖν, ἔμπροσθεν γὰρ αὐτῆς ἦσαν ἄλλαι νῆες φίλιαι, ἐμηχανήσατο τόδε ποιῆσαι· διωκομένη γὰρ ὑπὸ τῆς Ἀττικῆς, ἐνέβαλε νηῒ φιλίᾳ.
57.19.5.text  ὡς δ' ἐνέβαλέ τε καὶ κατέδυσε, εὐτυχία χρησαμένη, διπλᾶ ἑαυτὴν ἀγαθὰ ἠργάσατο.
57.19.6.text  ὅ τε γὰρ τῆς Ἀττικῆς νεὼς τριήραρχος, ὡς εἶδεν αὐτὴν ἐμβάλλουσαν νηῒ ἀνδρῶν βαρβάρων, νομίσας τὴν ναῦν τὴν Ἀρτεμισίας ἢ Ἑλληνίδα εἶναι ἢ αὐτομολεῖν ἐκ τῶν βαρβάρων, ἀποστρέψας πρὸς ἄλλας ἐτράπετο.
57.19.7.text  τοῦτο μέν, τοιοῦτο αὐτῇ συνήνεγκε γενέσθαι, διαφυγεῖν τε καὶ μὴ ἀπολέσθαι· τοῦτο δέ, συνέβη ὥστε κακὸν ἐργασαμένην, ἀπὸ τούτων αὐτὴν μάλιστα εὐδοκιμῆσαι παρὰ Ξέρξῃ.
57.19.8.text  λέγεται γὰρ βασιλέα θεώμενον μαθεῖν τὴν ναῦν ἐμβαλοῦσαν· καὶ δή τινα εἰπεῖν τῶν παρόντων,"δέσποτα, ὁρᾷς Ἀρτεμισίαν, ὡς εὖ ἀγωνίζεται, καὶ ναῦν τῶν πολεμίων κατέδυσεν; "τὸν δ' ἐρωτᾶν εἴ ἀληθῶς ἐστιν Ἀρτεμισίας τὸ ἔργον· τοὺς δὲ φάναι, σαφῶς τὸ ἐπίσημον τῆς νεὼς ἐπισταμένους.
57.19.9.text  τὴν δὲ διαφθαρεῖσαν ναῦν οὐδεὶς ἠπίστατο οὖσαν φιλίαν· τά τε γὰρ ἄλλα, ὡς εἴρηται, αὐτῇ συνήνεγκεν εἰς εὐτυχίαν γενόμενα, καὶ τὸ μηδένα τῶν ἐν τῇ διαφθαρείσῃ νηῒ ἀποσωθῆναι.
57.19.10.text  Ξέρξην δὲ εἰπεῖν λέγεται πρὸς τὰ λεγόμενα,"οἱ μὲν ἄνδρες γεγόνασί μοι γυναῖκες, αἱ δὲ γυναῖκες ἄνδρες.
57.19.11.text \" ταῦτα μὲν Ξέρξην φασὶν εἰπεῖν.
57.19.12.text \"

57.20.1.text τοῦ δὲ ναύτου λέγοντος ταῦτα, ἐθεασάμεθα τόν τε πορθμὸν καὶ τὴν ἤπειρον, καὶ ἐθαυμάζομεν τοὺς προγόνους ὡς ἀνδρείους ὄντας καὶ ἐλευθερώσαντας τὴν πατρίδα.
57.20.2.text  εὐξάμενοι δὲ τοῖς θεοῖς τοιοῦτοι γενέσθαι καὶ αὐτοί, ηὐφημοῦμεν.
57.20.3.text  ἑσπέρας δὲ γενομένης κατεπλέομεν πρὸς τὴν ἤπειρον, πεζοὶ δ' ἀφικόμεθα οἴκαδε.

58.0.0.text #  **XVIII. ΔΙΑΛΟΓΟΣ**
58.1.1.text μετὰ ταῦτα τῇ ὑστεραίᾳ διελεγόμεθα ἐγώ τε καὶ ἀδελφὸς περὶ τούτων ἃ διηγήσαντο ὁ ναύτης καὶ ὁ πατήρ· καὶ ἐγὼ εἶπον, "ὦ ἀδελφέ, μέγας ἄρ' ἦν βασιλεύς, εἴ γε τοσαύτην στρατιὰν ἦγεν ἐφ' Ἑλλάδα.
58.1.2.text  πόση γὰρ ἦν ἠ στρατιά; ἦ μέμνησαι;" ὁ δ', "μέμνημαι, ἔφη· τῶν μὲν Μήδων ἦσαν νῆες ἑπτὰ καὶ διακόσιαι καὶ χίλιαι, τῶν δ' Ἑλλήνων τριακόσιαι καὶ δέκα.
58.1.3.text " καὶ ἐγώ, "ὢ τοῦ πλήθους, ἔφην· καὶ κατὰ γῆν πεζὴ στρατιὰ πλείων ἀριθμοῦ.
58.1.4.text  τίς δ' ἦν ὁ ποιητὴς ὃς ἐδίδαξε τὸ δρᾶμα, ὡς εἶπεν, ἐν τῷ θεάτρῳ;" ὁ δ' ἀπεκρίνατο, \"Αἰσχύλος ἦν ὁ ποιήσας· καὶ ἐποίει ἰάμβους πάνυ καλούς, ὧν μέμνημαι· ἄκουε δή·

58.2.1.text > 
58.2.2.text > καὶ γὰρ Ἕλλησιν μὲν ἦν
58.2.3.text > 
58.2.4.text > ὁ πᾶς ἀριθμὸς ἐς τριακάδας δέκα
58.2.5.text > 
58.2.6.text > νεῶν, δεκὰς δ' ἦν τῶνδε χωρὶς ἔκκριτος·
58.3.1.text ἀλλὰ πρὸς τί δῆτ\' ἔκκριτος;\" πρὸς ταῦτ' ἐγώ, "οὐκ οἶδ' ἔγω γε, ἔφην, οὐ γὰρ ἐδήλου τοῦθ\' ὁ πατήρ.
58.3.2.text  περὶ δὲ τοῦ βασιλέως τί φησιν ὁ ποιητής; οὐ γὰρ εὖ ἔχω μνήμης.
58.3.3.text " ὁ δ' ἀπεκρίνατο λέγων·

58.4.1.text > 
58.4.2.text > Ξέρξῃ δέ, καὶ γαρ οἶδα, χιλιὰς μὲν ἦν
58.4.3.text > 
58.4.4.text > ὧν ἦγε πλῆθος, αἱ δ' ὑπέρκοποι τάχει
58.4.5.text > 
58.4.6.text > ἑκατὸν δὶς ἦσαν ἑπτά θ\'. ὧδ' ἔχει λόγος.\"
58.5.1.text "θαῦμ\' ἄρ\' ἐγένετο, ἦν δ' ἐγώ τὸ νικᾶν τοσαύτας· οὐδ' ἂν ἐνικησαμεν ἄνευ τῶν θεῶν.
58.5.2.text  ἐπαινῶ δὲ καὶ τὸν Ἀμεινίαν ὡς ἀνδρεῖον ὄντα, ὅσπερ ἀναχθεὶς πρῶτον ἦρξε τῆς μάχης.
58.5.3.text  χαλεπὸν μὲν γὰρ τὸ ἄρξαι μεγάλου ἔργου, ῥᾴδιον δ' ἕπεσθαι.
58.5.4.text  εἴθ' ὤφελον ἰδεῖν καὶ αὐτὸς τὰς ναῦς διαφθειρομένας ὑπὸ τῶν Ἑλλήνων, καὶ κεραιζομένας ἐν τῇ Σαλαμῖνι· οἱ δ' νέοντας· ὄιμοι, ὡς ὤφελον παραγενέσθαι καὶ συμμαχεῖν.
58.5.5.text " "ἡ δ' Ἀρτεμισία, ἦ δ' ὃς ὁ Θρασύστομος, οὐκ εὖ ἐποίει· ἀπέφυγε μὲν γάρ, ἀλλὰ προδοῦσα τοὺς φίλους.
58.5.6.text "

59.0.0.text #  **XIX. ΔΙΚΑΣΤΗΣ ΒΟΥΚΟΛΟΣ**
59.1.1.text ἀτυχία ἐγένετο νεωστί.
59.1.2.text  ἔπλεον γάρ τινες νεανίαι ἐν πλοίῳ, ἵνα ἡβῶσι μετ\' ἀλλήλων· ἤρεττον δ' οἱ οἰκέται.
59.1.3.text  παραπλέοντες δὲ εἰς λιμένα τινὰ εἰσέπλεον, καὶ εἰσπλεύσαντες ὡρμίζοντο.
59.1.4.text  ὁρμισάμενοι δὲ κακὸν μὲν οὐδὲν ἐποίουν, ἐτέρποντο δέ.
59.1.5.text  ἄλλοτε μὲν γὰρ ἰχθῦς αἱροῦσιν, ἄλλοτε δὲ ὄρνιθας καὶ λαγὼς θηρευούσιν.
59.1.6.text  ἁλιεύουσι δ' ὧδε· ἄγκιστρον ἀπαρτῶσιν ἐκ λίνου λεπτοῦ, τὸ δὲ λίνον ἀπαρτῶσιν ἐκ καλάμου· καὶ ἐπιθέντες δέλεαρ, καθιᾶσι τὸ ἄγκιστρον μετὰ τοῦ δελέατος εἰς τὴν θάλατταν· οἱ δ' ἰχθύες ἐγκάπτουσι τό τε δέλεαρ καὶ τὸ ἄγκιστρον, καὶ ἐξέλκονται ἤδη.
59.1.7.text  τοὺς δ' ὄρνιθας αἰροῦσι βρόχοις, χῆνας τ\' ἀγρίους καὶ νῆττας, τοὺς δὲ λαγὼς δικτύοις.
59.1.8.text  οἱ δὲ νεανίαι, εἴ τινος καὶ προσδέοι, παρὰ τῶν ἐν τοῖς ἀγροῖς ἐλάμβανον, ὀβολοὺς καταβάλλοντες πλείους τῆς ἀξίας.
59.1.9.text  τὸ δὲ πλοῖον ἔδησαν ἐκ τῆς γῆς· πεῖσμα δ' οὐκ ἔχοντες---φροῦδον γάρ πως ἐγένετο τὸ πεῖσμα---λύγον χλωρὰν ἀπέσπων, ἀποσπάσαντες δὲ τὴν λύγον ἐποίησὰν σχοινίον, καὶ ταύτῃ τὸ πλοῖον ἔδησαν ἔκ τε τῆς γῆς καὶ πρύμνης ἄκρας.
59.1.10.text  ἔπειτα ἀφεῖσαν τοὺς κύνας ῥινηλατεῖν· οἱ δὲ κύνες διέθεον ὑλακτοῦντες, τῇ δ' ὑλακῇ ἐφοβησαν τὰς αἶγας.
59.1.11.text  καὶ αἱ αἶγες δὴ φοβούμεναι ἔφευγον πρὸς τὴν θάλατταν.
59.1.12.text  ἀλλ' οὐδὲν εὑροῦσαι τρωκτὸν ἐν τῇ ψάμμῳ, ἀπέφαγον τὴν λύγον τὴν χλωράν, ᾗ ἐδέδετο τὸ πλοῖον.

59.2.1.text καὶ ἰδού κατέπνει ἀπὸ τῶν ὀρῶν πνεῦμα ἀνέμου· καὶ πνέοντος τοῦ ἀνέμου, κλυδώνιον ἐγένετο ἐν τῇ θαλάττῃ· γενομένου δὲ τοῦ κλυδωνίου, ἡ παλιρροία τῆς θαλάττης ὑπέφερε τὸ πλοῖον εἰς τὸ πέλαγος.

59.3.1.text αἰσθόμενοι δ' ἤδη οἱ ξένοι ἔτρέχον ἐπὶ τὴν θάλατταν· τὸ δὲ πλοῖον ἤδη ἔφθασεν φερόμενον κατὰ ῥοῦν.
59.3.2.text  ὀργιζόμενοι οὖν οἱ ξένοι ἐζήτουν τὸν νέμοντα τὰς αἶγας, ἵνα τιμωροῖντο· καὶ εὑρόντες αὐτόν, φίλον ὄντα ἡμῶν, τὸ ὄνομα Δάφνιν, ἔτυπτόν τε καὶ ἁπέδυον, καὶ λαβόντες ἱμάντα, περιῆγον τὰς χεῖρας, ὡς δήσοντες.
59.3.3.text  ὁ δ' ἐβόα καὶ ἱκέτευε τοὺς ἀγροίκους βοηθεῖν ἑαυτῷ· οἱ δ' ἐλθόντες ἀντείχοντο, καὶ ἐκέλευον δικάζεσθαι περὶ τοῦ πράγματος.

59.4.1.text δικαστὴν οὖν καθίζουσι Μέλητον τὸν βουκόλον· Πρεσβύτατός τε γὰρ ἦν τῶν παρόντων, καὶ κλέος εἶχεν ἐν τοῖς κωμήταις δικαιοσύνης.
59.4.2.text  πρῶτον δὲ κατηγόρουν οἱ ξένοι, σαφῆ καὶ βραχέα.
59.4.3.text  "ἤλθομεν εἰς τούτους τοὺς ἀγροὺς θηρεύειν ἐθέλοντες.
59.4.4.text  τὴν μὲν οὖν ναῦν λύγῳ χλωρᾷ δήσαντες κατελίπομεν ἐπὶ τῆς ἀκτῆς· αὐτοὶ δὲ μετὰ τῶν κυνῶν θήραν ἐποιούμεθα.
59.4.5.text  ἐν τούτῳ κατελθοῦσαι πρὸς τὴν θάλατταν αἱ αἶγες τούτου τήν τε λύγον κατεσθίουσι καὶ τὴν ναῦν ἀπολλύουσιν.
59.4.6.text  ἀνθ\' ὧν ἀξιοῦμεν ἄγειν τοῦτον, πονηρὸν ὄντα βουκόλον, ὃς ἐπὶ τῆς θαλάττης νέμει τὰς αἶγας ὥσπερ ναύτης.
59.4.7.text "

59.5.1.text τοιαῦτα μὲν δὴ οἱ ξένοι εἷπον κατηγοροῦντες ὁ δὲ Δάφνις, οὐδὲν ἀθυμῶν, εἶπεν ὧδε· "ἐγὼ νέμω τὰς αἶγας καλῶς.
59.5.2.text  οὐδέποτε κατηγόρησε κωμήτης οὐδείς, ὡς ἢ κῆπόν τινος αἲξ ἐμὴ ἔβλαψεν, ἢ ἄμπελον βλαστάνουσαν κατέκλασεν.
59.5.3.text  οὗτοι δ' εἰσὶ κυνηγέται πονηροί, καὶ κύνας ἔχουσι κακῶς πεπαιδευμένους, οἵτινες τρέχοντες καὶ ὑλακτοῦντες κατεδίωξαν τὰς αἶγας ἐκ τῶν ὀρῶν καὶ τῶν πεδίων ἐπὶ τὴν θάλατταν, ὥσπερ λύκοι.
59.5.4.text  ἀλλὰ νὴ Δία ἀπέφαγον τὴν λύγον· ἀλλ' οὐκ εἶχον ἐν ψάμμῳ πόαν οὐδὲ κόμαρον οὐδὲ θύμον.
59.5.5.text  ἀλλὰ νὴ Δία ἀπώλετο ἡ ναῦς ὑπὸ τοῦ πνεύματος καὶ τῆς θαλάττης.
59.5.6.text  ἀλλὰ ταῦτα χειμῶνος ἔργα, οὐκ αἰγῶν.
59.5.7.text "

59.6.1.text ταῦτα εἰπὼν προσεδάκρυσεν ὁ Δάφνις, καὶ εἰς οἶκτον κατέστησε τοὺς ἀγροίκους πολύν· ὥστε ὁ Μέλητος ὁ δικαστὴς ὤμνυ Πᾶνα καὶ Νύμφας μηδὲν ἀδικεῖν Δάφνιν.

60.0.0.text #  **XX. ΑΤΥΧΙΑΙ**
60.1.1.text πέρυσι καὶ τῆτες ἐπάθομεν πολλὰ καὶ κακά, οὐδὲ προπέρυσι καλῶς εἶχε τὰ πράγματα.
60.1.2.text  πέρυσι μὲν γάρ, πρῲ τοῦ φθινοπῶρου, χειμῶνες ἦσαν οὐ κατὰ καιρόν· ταῦτα δὴ ἐγένετο τοιαῦτα μέχρι Πλειάδος δύσεως.
60.1.3.text  ὁ χειμὼν δὲ βόρειος ἐπεγένετο, μετὰ πολλοῦ ὑετοῦ καὶ λάβρου, καὶ δὴ καὶ χιόνος.
60.1.4.text  ἤδη δὲ μετὰ τὰς ἡλίου τροπὰς τὰς χειμερινάς, καὶ ἡνίκα ζέφυρος πνεῖν ἄρχεται, ὀπισθοχειμῶνες ἦσαν μεγάλοι μετὰ χιόνος, οὐρανὸς δ' ἐπινέφελος.
60.1.5.text  ταῦτα δὲ συνέτεινε μέχρι ἰσημερίας.
60.1.6.text  τὸ δ' ἔαρ ψυχρόν, βόρειον, ὑδατῶδες, ἐπινέφελον.
60.1.7.text  τὸ θέρος οὐ λίαν καυματῶδες ἐγένετο· ἐτησίαι συνεχεῖς ἔπνεον· ταχὺ δὲ περὶ Ἀρκτοῦρον πολλὰ πάλιν ὕδατα.
60.1.8.text  ἐκ τούτων οὖν τοῖς μὲν ἀνθρώποις νόσοι πολλαὶ ἐγένοντο, ὀφθαλμίαι καὶ ἱδρῶτες καὶ πυρετοί, τοῖς δὲ προβάτοις ἄλλαι νόσοι οὐχ ἥκιστα.

60.2.1.text καὶ μὴν τῆτές γε ἄπνοια ἦν αἰεί· πρῶτον μὲν αὐχμοὶ ἦσαν, μετὰ δὲ ταῦτα ὑδάτων πλήθη· ὁ δὲ χειμὼν νότιος καὶ ὑγρὸς καὶ μαλθακὸς μετὰ ἡλίου τροπάς· ἔαρ πάλιν νότιον καὶ ἄπνουν, καὶ ὕδατα πολλὰ μέχρι Κυνός.
60.2.2.text  τὸ δὲ θέρος θερμόν, καὶ πνίγη μεγάλα.
60.2.3.text  ἐκ τούτων οὖν κακῶς διέκειντο οἵ τε πυροὶ καὶ αἱ κριθαὶ καὶ δὴ καὶ ἡ ὀπώρα σχεδὸν πᾶσα.

60.3.1.text ἐδόκει οὖν τῷ πατρὶ τὠμῷ ἰέναι εἰς Δελφοὺς χρησόμενος τῷ μαντείῳ.
60.3.2.text  ἔστι γάρ τοι ἐν τοῖς Δελφοῖς μαντεῖον μέγιστον τοῦ Ἀπόλλωνος· χρῇ δὲ ἡ Πυθία, ἱέρεια οὖσα καὶ παρθένος, καθημένη ἐπὶ τρίποδος ἐν μυχῷ τοῦ ναοῦ.
60.3.3.text  ὁ δ' Ἀπόλλων μάντις ἐστὶ καὶ ἑρμηνεὺς τοῦ Διός, ὥστε ὅ τι ἂν λέγῃ ἀληθές ἐστιν.
60.3.4.text  ἀπῄει οὖν ὁ πατὴρ ἄγων ἱερὰ τὰ νομιζόμενα, ἄγων δὲ καὶ ἐμὲ καὶ αἰπόλον· καὶ ὠχούμεθα ὁ μὲν ἐφ\' ἵππου, ἐγὼ δὲ ἐπ' ὄνου, ὁ δ' αἰπόλος ἐφ\' ἡμιόνου.

60.4.1.text ἀφικόμενοι δὲ εἰς τοὺς Δελφούς, ἔσφαξε τὰ ἱερὰ παρὰ τῷ βωμῷ· καὶ λαχὼν εἰσῆλθεν ὁ πατὴρ χρησόμενος τῷ μαντείῳ.
60.4.2.text  ἔγραψε δ' ἐν πινακίῳ τὸ ἐρώτημα, καὶ ἦν τοιόνδε·

60.5.1.text > 
60.5.2.text > "ἐρωτᾷ ὁ Θράσυλλος περὶ προβάτων καὶ αἰγῶν καὶ νόσου· τίνι θεῶν ἢ
60.5.3.text > ἡρώων θύων καὶ εὐχόμενος λῷον καὶ ἄμεινον πράττοι, καὶ τῆς νόσου
60.5.4.text > παύσοιτο;"
60.6.1.text ὁ δὲ θεὸς ἔχρησε θῦσαι Γῇ καρποφόρῳ καὶ Ἑρμῇ νομίῳ καὶ Ἥρῳι ἰατρῷ, καὶ οὕτω λῷον καὶ ἄμεινον ἔσεσθαι.

60.7.1.text ἀνεχωροῦμεν οὖν οἴκαδε χάριν εἰδότες πολλὴν τῷ θεῷ.
60.7.2.text  καὶ ἀφικόμενοι ἐθύσαμεν ὡς καὶ ἔχρησε, Γῇ καρποφόρῳ καὶ Ἑρμῇ νομίῳ καὶ Ἥρῳ ἰατρῷ.
60.7.3.text  καὶ ἡ μὲν νόσος ἐπαύσατο εὐθύς, ἐλπίζομεν δὲ εἰς νέωτα λῷον καὶ ἄμεινον ἔσεσθαι καὶ τοῖς προβάτοις καὶ αἰξὶν καὶ δὴ καὶ τῷ θέρει καὶ τῇ ὀπώρᾳ.
60.7.4.text  εἰ γὰρ οὕτω γένοιτο, ὦ θεοί.
60.7.5.text  ἀλλὰ μήν, ὥσπερ ἡ παροιμία,

60.8.1.text > 
60.8.2.text > αἰεὶ γεωργὸς ἐς νέωτα πλούσιος.
61.0.0.text #  **XXΙ. ΩΡΑΙ**
61.1.1.text τέτταρές εἰσιν ὦραι τοῦ ἐνιαυτοῦ· ἔαρ, θέρος, ὀπώρα ἢ µετόπωρον, χειµών, ὧν ἕκαστόν ἐστι τέταρτον µέρος τοῦ ἐνιαυτοῦ.
61.1.2.text  εἰσὶ δὲ δώδεκα µῆνες, ὧν ἕκαστος δωδέκατον µέρος τοῦ ἐνιαντοῦ· ἐν ἑκάστῳ δὲ μηνὶ ἢ τριάκοντα ἡμέραι ἢ ἐννέα καὶ εἴκοσι, ὦνπερ ἑκάστη µέρος τοῦ μηνὸς ἢ τριακοστὸν ἢ εἰκοστὸν ἔνατον.

61.2.1.text καὶ μὴν τοῦ γε μηνὸς τρία µέρη, ἱσταμένου καὶ μεσοῦντος καὶ φθίνοντος, ἕκαστον δ' ἔχει δέκα ἡμέρας, ὥστε τρεῖς δεκάδες εἰσίν.
61.2.2.text  ἡ μὲν πρώτη τοῦ μηνὸς νουµηνία καλεῖται, ἡ δ' ἐσχάτη ἕνη καὶ νέα· ἐν γὰρ τῇ ἐσχάτῃ καὶ λήγει ἡ παλαιὰ σελήνη καὶ ἄρχεται ἡ νέα.
61.2.3.text  αἱ δὲ τῆς πρώτης δεκάδος πλὴν νουµηνίας λέγονται δευτέρα ἱσταμένου καὶ αἱ λοιπαὶ οὕτως.
61.2.4.text  αἱ δὲ τῆς δευτέρας δεκάδος, πρώτη ἐπὶ δέκα μεχρὶ τῆς ἐνάτης ἐπὶ δέκα, ἔπειτα δ' εἰκάς· αἱ δ' ἀπὸ ταύτης πρώτη μετ' εἰκάδας (ἡ δ' αὐτὴ δεκάτη φθίνοντος) καὶ δευτέρα μετ' εἰκάδας (ἡ δ' αὐτὴ ἐνάτη φθίνοντος) καὶ ὁμοίως μεχρὶ τῆς ἕνης καὶ νέας.

61.3.1.text τὰ δὲ µέρη τῆς ἡμέρας τάδε· ὄρθρος ἢ ὄρθρος βαθύς, ὑπὸ πρώτην ἕω, ἡλίου ἀνέχοντος πρωῒ τῆς ἡμέρας, µεσούσης ἡμέρας ἢ περὶ µεσημβρίαν, δείλη, δείλη ὀψία, ὀψὲ τῆς ἡμέρας, ἑσπέρα.

61.4.1.text τῆς νυκτὸς τὰ µέρη τάδε· νυκτὸς ἀρχὴ ἢ περὶ πρώτην νύκτα, περὶ πρῶτον ὕπνον, µέσαι νύκτες, περὶ ἀλεκτρυόνων ᾠδάς.
61.4.2.text  διανέµουσι δὲ καὶ τριχῆ τὴν νύκτα, ὥστε εἶναι τῆς νυκτὸς πρώτην τε φυλακὴν καὶ δευτέραν καὶ τρίτην.

62.0.0.text # **22. ΧΕΙΜΩΝ**
62.1.1.text χειμῶνος μὲν ψῦχος γίγνεται µέγιστον ἐν ὄρεσιν, τόν τε Ποσειδεῶνα μῆνα καὶ Γαμηλιῶνα.
62.1.2.text  πνέοντος γὰρ βορέου ἀπὸ Θρῄκης χιὼν μὲν πίπτει πολλὴ ἐκ Διός, ἄνεμοι δὲ φυσῶσι χαλεπώταται· πήγνυται τὸ ὕδωρ καὶ κρύσταλλος γίγνεται.
62.1.3.text  καὶ μὴν καθ ὕλην πολλαὶ μὲν δρῦς πίπτουσι χαμαί, πολλαὶ δ᾽ ἐλάται, βοᾷ δὲ πᾶσ' ὕλη, καὶ φρίττει τὰ θηρία, καίπερ λασίων οὐσῶν τριχῶν ἐπὶ τοῦ δέρµατος αὐτῶν.
62.1.4.text  ὁ δὲ βορέας ψυχρὸς ὢν διαφυσᾷ καὶ διὰ τῆς λάχνης, οὐδ' αὐτὸν κατίσχει οὔτε τὸ δέρµα τοῦ βοὸς οὔτε τοῦ αἰγὸς δασὺ ὄν· τροχαλὸν δὲ καὶ γέροντα τίθησιν.
62.1.5.text  ἡ δ' ἀδελφή µου ἁπαλὴ οὖσα μένει οἴκοι παρὰ τῇ µητρί, λουσαμένη τὸν χρῶτα καὶ χρισαµένη ἐλαίῳ.
62.1.6.text  ἡ δὲ µήτηρ τῇ μὲν ἀριστερᾷ ἔχει ἠλακάτην, τῇ δὲ δεξιᾷ ἄτρακτον.
62.1.7.text  καὶ ἡ μὲν ἠλακάτη πλήρης ἐστὶν ἐρίων, τὸν δ' ἄτρακτον στρέφει, καὶ κλώθει τὸ λίνον.
62.1.8.text  ἐπειδὰν δὲ ἅλις λίνου ἔχῃ, παρασκευάζει τὸν ἰστόν· παρεσκευασµένου δὲ τοῦ ἱστοῦ, ὑφαίνει χρωµένη τῇ κερκίδι.
62.1.9.text  ἐνυφαίνει δ' ἐν τῷ ὑφάσματι ζῳγραφίαν καλλίστην.

62.2.1.text οἱ δ' ἄνθρωποι τοῦ χειμῶνος στρέφουσι κάτω τὰς κεφαλάς, ὥσπερ τρίποδες γενόμενοι ἅτε βακτηρίας ἐν χερσὶν ἔχοντες, ἵνα ὑπεκδράμωσι τὴν χίόνα.
62.2.2.text  καὶ δὴ τότε χλαῖνάν τε χρὴ ἀμφιέσασθαι καὶ χιτῶνα, μὴ ὀρθαὶ φρίττωσιν αἱ τρίχες κατὰ τὸ σῶμα, καὶ πέδιλα χρὴ δήσασθαι ἀμφὶ ποσίν.
62.2.3.text  πρὸς τούτοις δὲ συρράπτοµεν νεύρῳ δέρµατα ἐρίφων, ἵνα ἁπαμύνωμεν τὸν ὑετόν, ἐπὶ δὲ κεφαλῆς πῖλον φοροῦμεν, μὴ τὸ ὕδωρ καταδύῃ εἰς τὰ ὦτα.
62.2.4.text  ψυχρὰ γὰρ ἕως.
62.2.5.text  καὶ τῆς μὲν νυκτὸς οἱ ἀστέρες λάμπονται, ἅμ' ἕῷ δὲ νεφέλη τέταται ἐπὶ τῶν ἀγρῶν, καλὴ μὲν τοῖς πυροῖς χαλεπὴ δὲ τοῖς ἀνθρώποις· ἑσπέρας δὲ ἢ ὕει ὁ Ζεὺς ἢ πνεῖ ὁ βορέας· φθάνοις ἂν οὖν οἴκαδε ἀφικόμενος, πρὶν νέφος σ᾿ ἀμφικαλύψαι, καὶ βρέχειν τὸν χρῶτα καὶ τὴν ἐσθῆτα.
62.2.6.text  οἴκοι δὲ µένων ἢ ἄροτρα πήξαις ἄν, ἢ παγίδας ἂν ὀρνίθων µηχανήσαιο, ἢ ἄλλο τι ποιοίης ἂν τῶν κατ' οἰκίαν ἔργων.

63.0.0.text # **23. ΑΡΟΤΟΣ**
63.1.1.text τοῦ ἦρος ἀρχομένου λύεται μὲν ἤδη ἡ χιών, γυμνοῦται δ' ἡ γῇ καὶ ὑπανθεῖ ἡ πόα· φιλοῦμεν δ᾽ ἐγώ τε καὶ ὁ ἀδελφὸς συνεργάζεσθαι τοῖς ἐργάταις ἐργαζομένοις.
63.1.2.text  καὶ πρῶτον μὲν δεῖ ἀροῦν τὴν γῆν, ἵνα σπείρωµεν εὖ τὰ σπέρματα, μηδὲ ἀφαρπάσωσιν αὐτὰ οἱ ὄρνιθες ἐπιπολῆς ὄντα.

63.2.1.text ἔστιν οἴκοι δύο ἄροτρα, ἕτερον μὲν αὐτόγυον, ἕτερον δὲ πηκτόν.
63.2.2.text  πήγνυται δὲ τὸ ἄροτρον τὸ πηκτὸν ὧδε.
63.2.3.text  τὸ μὲν ἔλυμα σκληρόν τί ἐστι ξύλον, ὅπερ διατέµνει τὴν γῆν· τοῦ δὲ ἐλύματος ἄκρου πήγνυται ἑτέρωθεν μὲν ὁ γύης, ἑτέρωθεν δ' ὁ ἱστοβοεύς.
63.2.4.text  καὶ μὴν τοῦ γύου τὸ ἄκρον ἐχέτλη ἐστίν, ἧς ἔχεται ἡ χεὶρ τοῦ ἀροτῆρος· ἐπὶ δὲ τοῦ ἱστοβοέως ἔπεστι ζυγόν, ὅπερ ἐπίκειται ἐπὶ τῶν αὐχένων τῶν βοῶν.
63.2.5.text  αὐτόγυον δὲ ἄροτρον ἔχει τόν τε γύην καὶ τὸ ἔλυμα αὐτοφυῆ ἄνευ γόμφων.
63.2.6.text  ἕλκετον δὲ τὸ ἄροτρον δύο βόε ἄρσενε, ἥβης µέτρον ἔχοντε· οἱ γὰρ τοιοῦτοι ἄριστοι ἐργάζεσθαι.

63.3.1.text διὰ τοῦτο δύο ἔχομεν ἀρότρω· ἵνα θάτερον ἐπιβάλωμεν τοῖς βουσὶν ἐὰν κατάξωµεν θάτερον.
63.3.2.text  πένητες γάρ ἐσμεν εἰ γὰρ πλούσιος ἦν ὁ πατήρ, πολλὰ ἂν εἶχε ζεύγη βοῶν, πολλοὺς δ' ἀροτῆρας.
63.3.3.text  καὶ μὴν οἱ τῶν πλουσίων ἀροτῆρες ἐλαύνουσι τοὺς βοῦς κατ' ὄγμους ἔνθα καὶ ἔνθα στρέφοντες· ὅταν δὲ στρέψαντες ἀφίκωνται πρὸς τὸ τέλσον τῆς ἀρούρας, ἄλλος τις ἐπιὼν δίδωσιν οἴνου ποτήριον.
63.3.4.text  ὁ δ' ἡμέτερς ἀροτήρ, ἐὰν μὲν διψῇ, πίνει ὕδατος· ἔχει δὲ καὶ ἄρτον τετράτρυφον ἵνα φάγῃ πεινῶν.

63.4.1.text τοῦ ἦρος οὖν πρῶτον μὲν ἀροῖ τὴν γῆν ὁ ἀρότης τῷ ἀρότρῳ· ἀροῦντος δὲ τοῦ ἀρότου ἄροτου γίγνεται.
63.4.2.text  ἔπειτα δὲ σπείρι σπέρµατα ὁ σπορεὺς κριθῶν τε καὶ πυρῶν· σπείρντος δὲ τοῦ σπορέως σπόρος γίγνεται.

63.5.1.text τοῦ δὲ θέρους θερίζει ὁ θεριστής, ἀμῶν τοὺς στάχυας· θερίζοντος δὲ τοῦ θεριστοῦ θέρος γίγνεται.
63.5.2.text  τοῦ δὲ φθινοπώρου τρύγητος γίγνεται· τρυγῶσι γὰρ καὶ βότρυας καὶ σῦκα καὶ ἐλαίας καὶ ἄλλον καρπὀν, ὃν καὶ ὀπώραν καλοῦσιν[^1].

64.0.0.text # **24. ΕΑΡ**
64.1.1.text ἦρος δὲ καὶ ἄγομεν ἑορτὴν Πανὶ καὶ Νύμφαις· ὁ γὰρ Πὰν θεός ἐστι τῶν νοµέων, καὶ αἱ Νύμφαι κατέχουσι τάς θ' ὕλας καὶ τοὺς ποταμοὺς καὶ κρήνας.
64.1.2.text  τήµερον ἐξῆλθον ἐγὼ οἴκοθεν μετὰ τοῦ πατρὸς καὶ τοῦ νοµέως· καὶ πορευοµένων ἡμῶν, \"ἰδού, ἦν δ' ἐγώ, χελιδών.
64.1.3.text \" σημεῖον γὰρ ἦρος τὴν χελιδόνα νοµίζουσιν.
64.1.4.text  ὁ δὲ πατήρ, \"νὴ τὸν Ἡρακλέα, φησίν, αὑτηΐ· ἔαρ ἤδη.
64.1.5.text  καὶ μὴν ὁρῶμεν ὁμιλίαν παιδίων· ἅπαντες δὲ κεκοσµηµένοι ἦσαν πολιαῖς θριξὶ καὶ πώγωσιν, ὥσπερ γέροντες· ἔφερον δὲ εἰκόνα ξυλίνην χελιδόνος ἐπειδὴ δ' ἀφίκοντο ἐγγὺς τῆς θύρας, ᾖδον τοιοῦτό τι ᾆσμα·

64.2.1.text > 
64.2.2.text > ἦλθ\' ἦλθε χελιδών,
64.2.3.text > 
64.2.4.text > καλὰς ὥραν ἄγουσα,
64.2.5.text > 
64.2.6.text > καλοὺς ἐνιαυτούς,
64.2.7.text > 
64.2.8.text > ἐπὶ γαστέρα λευκή,
64.2.9.text > 
64.2.10.text > ἐπὶ νῶτα µέλαινα.
64.2.11.text > 
64.2.12.text > παλάθην σὺ προκύκλει
64.2.13.text > 
64.2.14.text > ἐκ πίονος οἴκου,
64.2.15.text > 
64.2.16.text > οἴνου τε δέπαστρον,
64.2.17.text > 
64.2.18.text > τυροῦ τε κάνιστρον.
64.2.19.text > 
64.2.20.text > καὶ πύρνα χελιδὼν
64.2.21.text > 
64.2.22.text > καὶ λεκιθίτην
64.2.23.text > 
64.2.24.text > οὐκ ἀπωθεῖται. πότερ ἀπίωμεν ἢ λαβώμεθα;
64.2.25.text > 
64.2.26.text > εἰ µέν τι δώσεις---· εἰ δὲ µή, οὐκ ἐάσομεν·
64.2.27.text > 
64.2.28.text > ἢ τὴν θύραν φέρωμεν ἢ θοὐπέρθυρον
64.2.29.text > 
64.2.30.text > ἢ τὴν γυναῖκα τὴν ἔσω καθηµένην·
64.2.31.text > 
64.2.32.text > μικρὰ μέν ἐστι· ῥᾳδίως νιν οἴσομεν.
64.2.33.text > 
64.2.34.text > ἢν δὲ φέρῃς τι
64.2.35.text > 
64.2.36.text > μέγα δή τι φέροιο.
64.2.37.text > 
64.2.38.text > ἄνοιγ' ἄνοιγε τὴν θύραν χελιδόνι·
64.2.39.text > 
64.2.40.text > οὐ γὰρ γέροντές ἐσμεν, ἀλλὰ παιδία.
64.3.1.text ὁ δὲ µήτηρ, \"χαίρετε, φησίν, καὶ δίδωµι ταῦθ' ὑμῖν· μή μ' ἀπάγητε, ἱκετεύω.
64.3.2.text \" καὶ ἅμα λέγουσα πλακοῦντάς τε δίδωσι καὶ τυρὸν καὶ ὀπώραν.
64.3.3.text  οἱ δὲ χάριν εἰδότες πολλὴν οἴχονται.

64.4.1.text Νυμφῶν ἄντρον ἐστὶν ἐν τοῖς ὄρεσι, µέγα τε καὶ κοῖλον· ἔνεστι δ' ἀγάλματα τῶν Νυμφῶν αὐτῶν λίθινα.
64.4.2.text  σχῆμα δ᾽ ἔχουσιν ὥσπερ χορεύουσαι, τὰς ἀλλήλων χεῖρας κατέχουσαι.
64.4.3.text  ἀνυπόδητοι μὲν τοὺς πόδας, γυμναὶ δὲ τὰς χεῖρας µέχρι ὤμων, αἱ δὲ κόμαι λελυμέναι µέχρι τῶν αὐχένων· καὶ μειδιῶσιν αἱ παρθένοι ἱλαρῶς.
64.4.4.text  ῥεῖ δ' ὕδωρ ἐκ τῆς πηγῆς ὥστε καὶ λειμὼν πάνυ καλός ἐστιν ἔμπροσθεν τοῦ ἄντρου, πολλῆς καὶ μαλακῆς πόας οὔσης.
64.4.5.text  ἀνάκεινται δ' ἐν τῷ ἄντρῳ καὶ γαυλοὶ καὶ αὐλοὶ καὶ σύριγγες καὶ κάλαµοι, τῶν ποιμένων ἀναθήματα.

64.5.1.text ἦρος δή ἐστιν ἀρχή, καὶ πάντες οἱ νομῆς ἄγουσι τὰς ἀγέλας εἰς νοµήν.
64.5.2.text  εὐθὺς οὖν δρόμος ἐστὶν ἐπὶ τὰς Νύμφας καὶ τὸ ἄντρον, ἐντεῦθεν δ' ἐπὶ τὸν Πᾶνα καὶ τὴν πίτυν, εἶτ' ἐπὶ τὴν δρῦν, ὑφ' ἧς καθίζοντες τὰς ἀγέλας νέµουσιν.
64.5.3.text  ἀναζητοῦσι δ' ἄνθη, µέλλοντες στεφανῶσαι τοὺς θεούς· τὰ δ' ἄνθη ἄρτι ὁ ζέφυρος τρέφων καὶ ὁ ἥλιος θερµαίνων ἐξήγαγεν· ἅμα δ' εὑρίσκεται καὶ ἴα καὶ νάρκισσος καὶ ὅσα ἦρος πρῶτα γίνεται.
64.5.4.text  οἱ δὲ νομῆς ἀπ' αἰγῶν καὶ ἀπ' οἰῶν πίνουσι γάλα νέον· ἀπάρχονται δὲ καὶ σύριγγος, ὥσπερ τὰς μούσας ἐις τὴν μουσικὴν ἐρεθίζοντες· αἱ δ' ὑποφθέγγονται ἐν ταῖς λόχμαις, ὥσπερ ἀναμιμνῃσκόμεναι τῆς ᾠδῆς ἐκ μακρᾶς σιωπῆς.
64.5.5.text  βόμβος δὲ γίγνεται ἤδη μελιττῶν, καὶ ἦχος ὀρνίθων, καὶ σκιρτήματα ἀρνῶν ἀρτιγεννήτων· οἱ μὲν γὰρ ἄρνες σκιρτῶσιν ἐν τοῖς ὄρεσιν, βομβοῦσι δ' ἐν τοῖς λειμῶσιν αἱ µέλιτται, ᾄδουσι δ' ἐν ταῖς λόχμαις οἱ ὄρνιθες.
64.5.6.text  κατὰ ταὐτὰ οὖν οἵ τε παῖδες καὶ αἱ κόραι μιμοῦνται τὰ γιγνόμενα· ἀκούοντες μὲν ᾀδόντων τῶν ὀρνίθων ᾄδουσι καὶ αὐτοί· βλέποντες δὲ σκιρτῶντας τοὺς ἄρνας, ἄλλονται κούφοις τοῖς ποσίν· τὰς δὲ µελίττας μιμούμενοι τὰ ἄνθη συλλέγουσιν, καὶ τὰ μὲν εἰς τοὺς κόλπους τιθέασι, τὰ δὲ ταῖς Νύμφαις ἐπιφέρουσι, στεφανίσκους πλέξαντες.

64.6.1.text καὶ ἐγὼ καὶ ὁ Θρασύστομος καὶ ἡ Ἑλένη ἅμα τοῖς ἄλλοις νέµοµεν τὰ πρόβατα.
64.6.2.text  ἐὰν μέν τι τῶν προβάτων πλανῆται, συστέλλοµεν, καί τινα τῶν αἰγῶν θρασυτέραν γενομένην ἀπελαύνομεν ἀπὸ τῶν κρημνῶν, μὴ πέσῃ κάτω.
64.6.3.text  οὕτω φρουροῦμεν εὖ τὰς ἀγέλας.
64.6.4.text  κἄν ποτε σχολή τις ᾖ, καλάµους μὲν ἐγὼ ἐκτεμὼν λεπτούς, καὶ τρήσας τὰς τῶν γονάτων διαφυάς, συναρτῶν κηρῷ µαλθακῷ οὕτω σύριγγα τεκταίνοµαι.

65.0.0.text # **25. ΣΥΡΙΓΞ**
65.1.1.text ὅ τ' αὐλὸς καὶ ἡ σῦριγξ διαφέρουσιν ὧδε.
65.1.2.text  κάλαμος μὲν ὁ αὐλός, ἔχων ὀπὰς ἢ τρήματα μικρὰ καὶ στρογγύλα· καὶ αὐλεῖ ὧδε ὁ αὐλητής· κλῄσας τὰς ἄλλας ὀπάς, μίαν ἀνοίγει μόνην, δι' ἧς τὸ πνεῦμα διαρρεῖ· τοῖς δὲ δακτύλοις κυβερνᾷ τὰ αὐλήματα.
65.1.3.text  τῇ δὲ σύριγγι αὐλοὶ μέν εἰσι πολλοί, κάλαμος δὲ ἕκαστος τῶν αὐλῶν· ὀπὴν δ' ἔχουσιν ἕκαστος μίαν ἄνωθεν οὖσαν, κάτω δὲ βεβυσμένοι εἰσὶν οἱ αὐλοί.
65.1.4.text  σύγκεινται δὲ στοιχηδὸν ἄλλος ἄλλῳ συγκεκολλωμένοι· εἰσὶ δ' οὐ πάντες ἴσοι, ἀλλ' ἑτέρωθεν μὲν τίθεται ὁ βραχύτατος, ἑτέρωθεν δὲ ὁ μακρότατος, οἱ δὲ μεταξὺ κατὰ λόγον τεταγμένοι, ὥσθ' ὅσῳ τις ἐλάττων τοῦ ἑτέρου, τοσούτῳ καὶ τοῦ ἑτέρου μείζων· καὶ μὴν ὅ γ' ἐν μέσῳ ἡμισύς ἐστι τοῦ μακροτάτου.
65.1.5.text  αἰτία δὲ τῆς τοιαύτης τάξεως ἡ ἁρμονία· οἱ γὰρ ἄκροι τῶν καλάμων ὁ μὲν μακρότατος βαρυτάτην ἔχει φωνήν, ὁ δὲ βραχύτατος ὀξυτάτην, οἱ δὲ μεταξὺ κατὰ λόγον ἐντείνουσιν ἢ χαλῶσι τὸν τόνον.
65.1.6.text  ὁ δὲ συρίζων τοὺς μὲν ἄλλους καλάμους ἀφίησιν ἐλευθέρους, τούτῳ δὲ τὸ χεῖλος ἐπιτίθησιν ὃν ἂν ἐθέλῃ μὴ σιωπᾶν, μεταπηδᾷ δ' ἄλλοτ' ἐπ' ἄλλον, κατὰ τὴν ἁρμονίαν.

66.0.0.text # **26. ΘΕΡΟΣ**
66.1.1.text ὅταν ἦρος ᾖ τέλος, θέρους δ' ἀρχή, πάντα δή ἐστιν ἐν ἀκμῇ· καρπούς τε γὰρ αἰσθανόμεθα ἐπὶ δένδρων ὄντας καὶ στάχυας ἐν ἀγροῖς.
66.1.2.text  ὡς ἡδεῖα ἀκούειν τεττίγων ἡ ἠχή, ὡς γλυκεῖα ὀπώρας ἡ ὀσμή, ὡς τερπνὴ ἡ βληχὴ τῶν προβάτων.
66.1.3.text  καὶ ᾔκασεν ἄν τις καὶ τοὺς ποταμοὺς ᾂδειν ῥέοντας, καὶ τοὺς ἀνέμους συρίζειν ἐμπνέοντας ταῖς πίτυσιν.
66.1.4.text  ἐγὼ δὲ καὶ ὁ ἀδελφὸς θαλπομένω εἰς τοὺς ποταμοὺς καταβαίνομεν, καὶ ποτὲ μὲν λουόμεθα, ποτὲ δὲ θηρῶμεν τοὺς ἰχθύας, ἔστιν δ' ὅτε πίνομεν ὡς σβέσοντες τὸ ἔνδοθεν καῦμα.
66.1.5.text  ἡ δ' ἀδελφὴ ἡ Ἑλένη, μετὰ τὸ ἀμέλξαι τὰς οἶας καὶ τῶν αἰγῶν τὰς πολλάς, πολλὰ ἔχει πράγματα πηγνῦσα τὸ γάλα· δειναὶ γὰρ αἱ μυῖαι λυπεῖν καὶ δάκνειν.
66.1.6.text  τὸ δ' ἐντεῦθεν, ἀπολουσαμένη τὸ πρόσωπον, πίτυος στεφανοῦται κλάδοις, καὶ τῇ νεβρίδι ζώννυται, καὶ τὸν γαυλὸν πλήσασα οἴνου καὶ γάλακτος, κοινὸν μεθ' ἡμῶν ποτὸν ἔχει.
66.1.7.text  περὶ μεσημβρίαν δὲ κοιμώμεθα ὑπὸ τῶν δένδρων.

67.0.0.text # **27. ΤΕΤΤΙΞ**
67.1.1.text χθὲς ἡμῖν γελοῖόν τι ἐγένετο.
67.1.2.text  ἐκλινόμεθα γὰρ χαμαὶ περὶ μεσημβρίαν, καὶ ὅ τ' ἀδελφὸς καὶ ἡ Ἑλένη ἐκάθευδον, ἐγὼ δὲ ἥμενος ἐσύριζόν τι μέλος τῇ σύριγγι.
67.1.3.text  καὶ ἰδού, χελιδὼν διώκει τέττιγα, ὁ δὲ τέττιξ φεύγων κατέπεσεν ἐς τὸν τοῦ Θρασυστόμου κόλπον· διώκουσα δ' ἡ χελιδὼν ταῖς πτέρυξιν ἥψατο τῶν παρειῶν τῆς Ἑλένης· ἡ δ' οὐκ εἰδυῖα τὸ γεγονός, μέγα βοήσασα ἐξηγέρθη.
67.1.4.text  ἐγὼ δ' ἐγέλων τὸν φόβον αὐτῆς, ὁ δὲ τέττιξ συνεχῶς ᾖδεν ὢν ἐν τῷ κόλπῳ τοῦ Θρασυστόμου.
67.1.5.text  ἐξεγείρεται δ' εὐθὺς ὁ Θρασύστομος, καὶ ἀπομάττει τοὺς ὀφθαλμοὺς ὡς νυστάζων· ἐγὼ δὲ καθίημι τὴν χεῖρα εἰς τὸν κόλπον καὶ ἐξάγω τὸν τέττιγα, οὐδὲ οὕτως σιωπῶντα.

68.0.0.text # **28. ΑΠΑΤΗ**
68.1.1.text μετ' ὀλίγον δὲ χρόνον ἄλλο τι γελοιότερον ἐγένετο.
68.1.2.text  ἔστι γἀρ τις τῶν γειτόνων παῖς, Χαρικλῆς τοὔνομα, ὅς τοιάνδε τέχνην ἐμηχανήσατο.
68.1.3.text  λαβὼν δέρµα λύκου μεγάλου, περιέτεινε τῷ σώματι, ὥστε τοὺς μὲν ἐµπροσθίους πόδας περιδῆσαι περὶ τῶν χειρῶν, τοὺς δὲ ὀπισθίους περὶ τῶν σκελῶν, καὶ τοῦ στόματος τὸ χάσμα ἐσκέπαζε τὴν κεφαλὴν ὥσπερ ἀνδρὸς ὁπλίτου κόρυς.
68.1.4.text  κοσµήσας οὖν ἑαυτὸν κατὰ θηρίον ὡς μάλιστα, παρὰ τῇ πηγῇ ἑαυτὸν κρύπτει ἐξ ἧς ἔπινον αἱ αἴγες καὶ τὰ πρόβατα.
68.1.5.text  περὶ δὲ τὴν πηγὴν πᾶς ὁ τόπος πλήρης ἦν ἀκανθῶν καὶ βάτων, ὥστε ῥᾳδίως ἂν ἔλαθεν ἐκεῖ λύκος ἀληθιὸς λοχῶν.
68.1.6.text  ἐκεῖ κρύψας ἑαυτὸν ὁ Χαρικλῆς περιέµενε τὴν ὥραν τοῦ ποτοῦ, ἐλπίσας δὴ φοβήσειν ἡμᾶς τῷ σχήµατι.

68.2.1.text καὶ χρόνος οὐ πολὺς ἐν µέσῳ, καὶ πάρεσµεν ἡμεῖς, ἐλαύνοντες τάς τε αἶγας καὶ τὰ πρόβατα.
68.2.2.text  ἕπονται δὲ καὶ οἱ κύνες, οἱ φύλακες τῶν αἰγῶν καὶ τῶν προβάτων, ὀσφραίνονταί τε τοῦ δέρματος καὶ ἐσπίπτουσιν ἐς τὰ ἴχνη· εὐθὺς δ' ἐπιφερόμενοι πρὸς αὐτὸν ὡς λύκον ὄντα δάκνουσι, καὶ µέγα δή τι ὑλακτοῦσιν.
68.2.3.text  ἡμεῖς δὲ ἐπικελεύομεν, \'\"εὖ γε, εὖ γε, ὦ κύνες, ἕπεσθε, ὦ κύνες.
68.2.4.text \" ὁ δὲ χρόνον τινὰ ἠσύχαζεν αἰδούμενος δή· ἐπεὶ δ' οἱ κύνες περισπάσαντες τὸ δέρµα, ἔδακνον τὸ σῶμα ἤδη, µέγα οἰμώξας βοηθεῖν ἠξίου ἡμᾶς.
68.2.5.text  καὶ δὴ καὶ ἡμεῖς ἀνακαλεσάμενοι τοὺς κύνας ἡμερώσαμεν, τὸν δὲ Χαρικλέα ἀγαγόντες πρὸς τὴν πηγὴν ἀπενίψαμεν τὰ δήγµατα, καὶ διαμασησάµενοι φλοῖον χλωρὸν πτελέας, ἐπεπάσαμεν.
68.2.6.text  οὕτω δὴ ἐτελεύτησεν ἡ ποιμενικὴ παιδιά.

68.3.1.text ἀλλὰ φοβούμενοι μὴ ὡς ἀληθῶς λύκος ἐμπέσῃ, ἐμηχανώμεθα μηχανὴν τοιάνδε.
68.3.2.text  σιρὸν μὲν κατωρύξαμεν, τὸ μὲν εὖρος ὀργυιᾶς, τὸ δὲ βάθος τεττάρων.
68.3.3.text  καὶ μὴν τὀ γε χῶμα τὸ πολὺ ἐσπείρομεν, μακρὰν κοµίσαντες· ξυλὰ δὲ ξηρὰ καὶ μακρὰ ἐτείναμεν ὑπὲρ τοῦ χάσµατος, καὶ κατεπάσαµεν τὸ περιττὸν τοῦ χώματος ὥστε ὅμοιον γενέσθαι τῇ πρότερον γῇ.
68.3.4.text  ὀρύξαντες δὲ τοιοῦτο ὄρυγμα παρὰ τῇ κρήνῃ, λύκου μὲν ἡμάρτομεν, πρόβατα δὲ κατέπεσεν ἓξ εἰς τὸ ὄρυγμα.
68.3.5.text  ὥστε τὸ λεγόμενον φεύγοντες τὸν καπνὸν ἐπέσομεν ἐς τὸ πῦρ.

69.0.0.text # **29. ΣΦΗΞ ΚΑΙ ΜΕΛΙΤΤΑ**
69.1.1.text ἐκάθητο μὲν ἡ Ἑλένη ψάλλουσα τὴν κιθάραν· ἐξαίφνης δὲ σφὴξ ἐπιπτὰς ἔδακε τὴν χεῖρα, ἡ δ᾽ ἀνεβόα.
69.1.2.text  καὶ ἡ τροφὸς ἐξέδραμε· καὶ παρῄνει, κελεύουσα μηδὲν ἄχθεσθαι· θέλξειν γὰρ ῥᾳδίως τὸ τραῦμα, καὶ παύσειν τῆς ἀλγηδόνος δύο ἐπᾴσασα ῥήματα· διδαχθῆναι γὰρ ὑπό τινος Αἰγυπτίας ἐπῳδὴν τῶν τε σφήκων καὶ τῶν μελιττῶν.
69.1.3.text  καὶ ἅμ' ἐπῇδε, ἅμα δὲ ἡ Ἑλένη ἔφη μετὰ μικρὸν ῥᾴων γενέσθαι.
69.1.4.text  ἐγὼ δὲ εἶπον, "ὦ φιλτάτη τροφέ, θέλξον καὶ ἐμέ· ἀλγῶ γὰρ τὴν κεφαλήν.
69.1.5.text " ἡ δ' ἔφη, "καὶ τίς σ᾿ ἐβάσκηνεν;" ἐγὼ δ' οὐκ ἔφην εἰδέναι.
69.1.6.text  ἡ δ' ἐπάσασα ἄλλο τι, εὐθὺς ἔπαυσε κἀμὲ τοῦ ἄληους.
69.1.7.text  ἐπάσασα δὲ τὴν ἐπῳδήν, εἶπέ τινα ἡμῖν μῦθον περὶ τῆς µελίττης, παραμύθιον τῶν πόνων.
69.1.8.text  ἡ γὰρ μέλιττά τοι ὁμοία µέν πώς ἐστι τῷ σφηκί, θαυµασιωτάτη δ' ἐστὶ διὰ τάδε.
69.1.9.text  τὰς µελίττας τρέφοµεν ἐν σίµβλοις· αἱ δὲ περιπέτονται περὶ τὰ ἄνθη, καὶ συλλέγουσι τὸ μέλι ἀπὸ τῶν ἀνθῶν, καὶ θησαυρίζουσιν αὐτὸ ἐν τοῖς σίµβλοις· ἔχουσι δὲ καὶ πολιτείαν, βασιλεὺς γὰρ ἄρχει αὐτῶν, καὶ ποιοῦσι πάντα κατὰ κόσμον.
69.1.10.text  ἀλλ' ἔχουσι καὶ αὐταὶ κέντρα, οἷς κεντοῦσι ἡμᾶς καὶ ἄλγος ἐμποιοῦσιν.
69.1.11.text  ἡ δὲ τροφὸς εἶπε τοιάδε·

69.2.1.text \"ἆρ' ἴστε, ὦ φίλτατε, πῶς ἐκτήσατο τὸ κέντρον ἡ µέλιττα; ἄκουε δή.
69.2.2.text  αἱ µέλιτται, ὡς καὶ οἶσθα, μέλι συλλέγουσιν ἀπ᾿ ἀνθῶν, καὶ ἀποτιθέασιν ἐν τοῖς σίµβλοις· ἀλλὰ οἱ ἄνθρωποι φιλοῦσιν ἀφαιρεῖν αὐταῖς τὸ μέλι· ὥστε αἱ µέλιτται, χαλεπῶς φέρουσαι τοῦτο, ἤθελον κωλύειν μὴ ἀφαιρεῖν.
69.2.3.text  ἔπεμψαν οὖν πρεσβείαν ὡς τὸν Δία, φέρουσαν δῶρα.
69.2.4.text  ἐπεὶ δ' ἀφίκοντο ἐπὶ τὸν Ὄλυμπον αἱ µέλιτται, ἀπέδοσαν τὰ δῶρα τῷ Διΐ· ὁ δὲ Ζεὺς ἔχαιρεν ἰδὼν τὰ δῶρα, καὶ ἔφη· 'ἀντὶ τούτων τῶν δώρων, ὦ εὐσεβέσταται µέλιτται, αἰτεῖτέ µε καὶ ὑμεῖς δῶρον, καὶ δώσω ὅ τι ἂν βούλησθε.
69.2.5.text ' ἡ δὲ γεραιτάτη τῶν μελιττῶν ἠμείψατο τάδε· 'ὦ Ζεῦ, εὔχομαί σέ µοι δοῦναι κέντρον ἔχειν.
69.2.6.text  καὶ γὰρ κλέπται πολλάκις φοιτῶσι παρὰ τὸν σίμβλον τὸν ἐμόν, καὶ κλέπτουσι τὸ μέλι· ἐν νῷ ἔχω οὖν κεντεῖν τοὺς κλέπτας τούτους, ἵνα µηκέτι φοιτήσωσι παρ' ἐμέ.
69.2.7.text '

69.3.1.text "ὁ δὲ Ζεὺς ἠρώτησε· 'καὶ ποῖοί τινές εἶσιν οἱ κλέπται, οἵπερ κλέπτουσι τὸ μέλι;' ἡ δ' ἔφη, 'ἔστι τοι ζῷα μέγιστα δή, ὥσπερ δένδρα, καὶ βαδίζει ὀρθά, οὐχ ὥσπερ τὰ ἄλλα τῶν ζῴων.
69.3.2.text ' ὁ δὲ θεὸς εὐθὺς κατέµαθε ἀνθρώπους ὄντας τοὺς κλέπτας· καὶ ἐπειδὴ ἐφίλει καὶ τὰς µελίττας καὶ τοὺς ἀνθρώπους, εἶπεν· 'ὦ µέλιττα, ἐπειδὴ ἀξιοῖς κέντρον ἔχειν, ἔχε δὴ τὸ κέντρον· κεντήσεις τὸν κλέπτην καὶ λυπήσεις αὐτόν, ἀλλὰ λείψεις τὸ κέντρον ἐν τῇ ὠτειλῇ· ὥστε λυπὴν μὲν τῷ κλέπτῃ ἐμποιήσεις, θάνατον δὲ σεαυτῇ.
69.3.3.text '"

69.4.1.text καὶ ἐγὼ ἐβόων, \"οἴμοι τῆς µελίττης· τοῦτό τοι δῶρον ἄδωρόν ἐστιν, ὥσπερ λέγουσι τὰ τῶν ἐχθρῶν·

69.5.1.text > 
69.5.2.text > "ἐχθρῶν ἄδωρα δῶρα, κοὺκ ὀνήσιμα."
70.0.0.text # **30. ΧΟΛΟΣ**
70.1.1.text παῖς εἰμ' ἐγὼ πεντεκαίδεκα ἔτη γεγονώς, ὁ δ' ἀδελφὸς δέκα ἔτη γεγονώς ἐστιν, ἡ δ' ἀδελφὴ ἑπτακαίδεκα ἔτη γεγονυῖα.
70.1.2.text  ὁπόσα μὲν ἔτη ηεγονώς ἐστιν ὁ πατήρ µου, οὐκ οἶδ' ἔγωγε, νομίζω δὲ ἑκατὸν μάλιστα· καὶ γὰρ ἔχει τὰς τρίχα πολιάς, ἔχει δὲ καὶ µέγαν τὸν πώγωνα καὶ μεγάλην τὴν φωνήν.
70.1.3.text  ὁ πατὴρ δ' ὅταν ὀργίζηται συσπᾷ δὴ τὰς ὄφρυας, ὥστε ῥυτίδας φαίνεσθαι ἐν τῷ µετώπῳ, καὶ ταυρηδὸν βλέπων βοᾷ µεγάλῃ τῇ φωνῇ, "ἐς κόρακας, ὦ κάθαρµα· εἴθε μὴ ἐγένου τὴν ἀρχήν.
70.1.4.text " ἡ δὲ µήτηρ, "εὐφήμει, φησίν, ὦ ἄνερ· σὸς γάρ ἐστιν ὁ παῖς, χρηστοῦ πατρὸς νεόττιον.
70.1.5.text " ὁ δὲ βοᾷ µάλ' αὖθις, "σὸς μὲν οὖν, κακοῦ κόρακος κακὸν ᾠόν.
70.1.6.text " ἡμεῖς δὲ φοβούμενοι λανθάνοµεν φεύγοντες.

71.0.0.text # **31. ΦΑΤΤΑ**
71.1.1.text ὁ βουκόλος ἡμῶν ὁ γεραίτατος πολλοὺς μὲν οἶδε μύθους τῶν πάλαι, πολλάκις δ' ἡμῖν διηγεῖται.
71.1.2.text  κοιμωµένων δέ ποτε περὶ µεσημβρίαν ἡμῶν ἐν τῇ σκιᾷ, ἀκούομεν φάττης στενούσης ἐν τῇ λόχμῃ· ἡ δ' Ἑλένη, "φεῦ τῆς ὄρνιθος, ἦ δ' ἥ, ὡς οἰκτρῶς ἀναστένει.
71.1.3.text " ὁ δὲ βουκόλος, "καὶ εὖ ποιοῦσα, φησίν· ἦν γάρ ποτε παρθένος καὶ αὐτή.
71.1.4.text " ἡ δὲ φησίν, "εἰ γὰρ λέγοις ἡμῖν τὸν μῦθον παραμύθιον τοῦ θάλπους· μὴ ἄλλως ποίου.
71.1.5.text " ὁ δ' οὐδὲν φθονῶν λέγει τοιάδε·

71.2.1.text "ἴσθι οὖν τὴν φάτταν, ὦ Ἑλένη, παρθένον γενοµένην καλήν· ἔνεμε δὲ βοῦς πολλὰς οὕτως ἐν ὕλῃ· ἦν δ' ἄρα καὶ μουσική τις.
71.2.2.text  καὶ ἐτέρποντο αἱ βόες ταῖς ᾠδαῖς, καὶ ἔνεμε τὰς βοῦς οὔτε καλαύροπι οὔτε κέντρῳ χρωµένη· ἀλλὰ καθηµένη ὑπὸ πίτυος, καὶ στεφαγίσκον ἔχουσα πίτυος, ᾖδε Πᾶνα καὶ τὴν πίτυν, αἱ δὲ βόες παρέµενον ἡδόμεναι τῇ ᾠδῇ.
71.2.3.text  παῖς δ' ἦν πέλας νέµων βοῦς, ὢν δὲ καὶ αὐτὸς οὐκ ἄμουσος, φιλονεικῶν δ' ὡς ἀνὴρ πρὸς γυναῖκα, µέλος ᾖδεν ἀντῳδόν· ᾄδων δ' ἔθελξε τὰς βοῦς τὰς τῆς παρθένου, καὶ τῶν βοῶν ὀκτὼ αἱ ἄρισται ᾤχοντο φερόμεναι ὡς αὐτόν.
71.2.4.text  ἤχθετο δ' ἡ παρθένος τὰς μὲν βοῦς ὀλέσασα, τῇ δ' ᾠδῇ ἠττηθεισα· καὶ ηὔχετο ποῖς θεοῖς ὄρνις γενέσθαι πρὶν οἴκαδ' ἀφικέσθαι.
71.2.5.text  ἐπείθοντο δ' οἱ Θεοί, καὶ µεταλλάττουσιν αὐτῇ τὴν φύσιν, καὶ ἐγένετο αὕτη ἡ ὄρνις, ἡ φάττα, µουσικωτάτη οὖσα· στένει δ' ἥδε ἔτι καὶ νῦν, µηνύουσα τὴν συµφοράν, ὅτι ξητεῖ τὰς βοῦς τὰς θελχθείσας.
71.2.6.text "

72.0.0.text # **32. ΤΡΥΓΗΤΟΣ**
72.1.1.text ἀκμαζούσης τῆς ὀπώρας ὁ τρύγητος γίγνεται· γιγνοµένου δὲ τοῦ τρυγήτου, πᾶς ἐστι κατὰ τοὺς ἀγροὺς ἐν ἔργῳ.
72.1.2.text  ὁ μὲν γὰρ ληνοὺς ἐπισκευάζει· ὁ δὲ πίθους ἐκκαθαίρει· οἱ δὲ πλέκουσιν ἀρρίχους.
72.1.3.text  δεῖ δρεπάνης μικρᾶς ἐς βότρυος τοµήν, δεῖ λίθου ὥστε θλῖψαι τοὺς βότρυας, δεῖ λύγου ξηρᾶς πρὸς δᾷδας, ἵνα τὸ γλεῦκος ὑπὸ φάους κοµισθῇ.
72.1.4.text  ἡμεῖς οὖν μετὰ τῶν ἄλλων µετέχοµεν τοῦ ἔργου.
72.1.5.text  τοὺς μὲν βότρυας ἐν ἀρρίχοις βαστάζοµεν καὶ ἐς τὰς ληνοὺς ἐμβάλλομεν, ἐμβαλόντες δὲ πατοῦμεν γυμνοῖς τοῖς ποσί· ἡ δ' Ἑλένη τροφὴν παρασκευάζει τοῖς τρυγῶσι, καὶ ἐγχεῖ οἶνον αὐτοῖς, καὶ τῶν ἀμπέλων τὰς ταπεινοτέρας αὐτὴ τρυγᾷ.

72.2.1.text ὅταν δὲ µετ' ὀλίγας ἡμέρας τέλος γένηται τοῦ τρυγήτου, πάντες ὥσπερ κύνες ἐκ δεσμῶν λυθέντες σκιρτῶσι, συρίζουσιν, ᾄδουσιν.
72.2.2.text  οἱ δὲ γέροντες ἥσυχοι τῆς ἑσπέρας κατακλινόµενοι, πολλὰ πρὸς ἀλλήλους λέγουσιν, οἷα δὴ γέροντες· ὡς ἔνεμον ἡνίκ' ἦσαν νέοι, ὡς δὲ πολλὰς λῃστῶν διαδρομὰς διέφυγον· ἐσεμνύνετό τις ὡς λύκον κτείνας· ἄλλος δ' ὡς µόνου τοῦ Πανὸς δεύτερα συρίζων· οὗτος δὲ κόµποο ἦν Μελήτου, ἀνδρὸς βουκόλου, πρεσβύτου, σισύραν ἐνδεδυμένου καὶ πήραν ἐξηρτημένου, καὶ καρβατίας ὑποδεδεμένου.
72.2.3.text  ἐδέοντο οὖν αὐτοῦ πάντες συρίζεν· ὁ δὲ καίπερ γέρων ὢν τέλος δὴ συνῄνει, καὶ µετεπέµψατο τὴν ἑαυτοῦ σύρυγγα.
72.2.4.text  ἐν ᾧ χρόνω δὲ ἀπῆν ὁ παῖς ὁ κομίζων τὴν σύριγγα, λέγει ἡμῖν ὁ Μέλητος τὸν περὶ τῆς σύριγγος μῦθον, ὅνπερ ᾖσεν αὐτῷ Σίκελος αἰπόλος τράγον ληψόµενος µισθόν.
72.2.5.text  ὁ δὲ µῦθος ἦν τοιόσδε·

72.3.1.text "αὕτη ἡ σῦριγξ, ἦ δ' ὃς ὁ Μέλητος, οὐκ ἦν ὄργανον τὴν ἀρχήν, ἀλλὰ παρθένος καλὴ καὶ μουσική.
72.3.2.text  ὁ δὲ Πὰν ἀκούσας τῆς παρθένου πάνυ καλῶς ᾀδούσης, ἤρα αὐτῆς καὶ γαμεῖν ἤθελεν· ἡ δ' ἐγέλα λέγουσα, 'ποῖός τις σύ γ' ἐραστής, οὔτε τράγος ὢν οὔτ' ἄνθρωπος;' ἴστε γὰρ τὸν Πᾶνα τραγικὼ ἔχοντα τὼ σκέλει.
72.3.3.text  καὶ ὁ μὲν ὠργίζετο, ἡ δ' ἔφευγε· φεύγουσα δὲ καὶ καμοῦσα, ἐς δόνακας ἔκρυψεν ἑαυτήν, καὶ δὴ καὶ ὡς φασὶν φρούδη γίγνεται ἢ ἐς ἕλος ἢ καταδύσασα ἐς τὴν γῆν.
72.3.4.text  ὁ δὲ Πὰν κατατεμὼν τοὺς δόνακας, εἶτα ἤθελεν συζεῦξαι, ὡς µόρια δὴ τοῦ σώματος τῆς παρθένου· συζεύξας δὲ ἐφίλει, καὶ ἐν ᾧ ἐφίλει τοὺς δόνακας, ἐπιθεὶς τὸ στόµα καὶ ἐμπνέων κατὰ τύχην, τὸ πνεῦμα φωνὴν ἐνεποίει, καὶ ἔστενον ἤδη οἱ δόνακες.
72.3.5.text  ὁ Πὰν οὖν μαθὼν ταῦτα ἐξεῦρε τὸ ὄργανον ὅπερ καλοῦμεν σύριγγα.
72.3.6.text "

72.4.1.text κατῆλθε δ᾽ ἤδη ὁ παῖς φέρων τοῦ Μελήτου τὴν σύριγγα· ἀναστὰς οὖν ὁ Μέλητος, καὶ καθίσας ἐν καθέδρᾳ, πρῶτον μὲν ἐπειρᾶτο τῶν καλάµων, εἰ εὔπνοι.
72.4.2.text  εἶτα μαθὼν τὸ πνεῦμα διατρέχον εὖ, ἐνέπνει.
72.4.3.text  καὶ ἐνόμιζέ τις ἂν αὐτὸν τὸν Πᾶνα συρίζειν, οὕτω καλὸν ἦν τὸ σύριγμα.

72.5.1.text οἱ μὲν οὖν ἄλλοι σιωπῇ ἔκειντο τερπόµενοι· Τίτυρος δὲ ἀναστάς, καὶ κελεύσας συρίζειν διονυσιακὸν µέλος, ἐπιλήνιον αὐτοῖς ὄρχησιν ὠρχήσατο· καὶ ἑῴκει ποτὲ μὲν τρυγῶντι ποτὲ δὲ φέροντι ἀρρίχους, εἶτα πατοῦντι τοὺς βότρυας, εἶτα πληροῦντι τοὺς πίθους, εἶτα πίνοντι τοῦ γλεύκους.
72.5.2.text  ταῦτα πάντα οὕτως εὖ ὠρχήσατο ὁ Τίτυρος, ὥστ' ἐδόκουν βλέπειν καὶ τὰς ἀμπέλους καὶ τὴν ληνὸν καὶ τοὺς πίθους καὶ ἀληθῶς Τίτυρον πίνοντα.

72.6.1.text τοῦτο δὲ κινεῖ ἐμέ τε καὶ τὴν Ἑλένην· καὶ εὐθὺς ἀναστάντες ὠρχούμεθα τὸν µῦθον τὸν τῆς Σύριγγος.
72.6.2.text  ἐγὼ μὲν Πᾶνα ἐμιμούμην, ἡ δὲ Σύριγγα.
72.6.3.text  ἐγὼ μὲν ἱκέτευον, ἡ δὲ καταφρονοῦσα ἐμειδία· ἐδίωκον μὲν ἐγώ, ἐπ' ἄκροις τοῖς ποσὶ τρέχων, τὰς χηλὰς τοῦ Πανὸς μιμούµενος· ἡ δὲ ἔφευγε, καὶ φεύγουσα ἔκαμνεν.
72.6.4.text  ἔπειτα ἡ Ἑλένη κατέφυγεν ἐς τὴν ὕλην κρύψουσ᾽ ἑαυτήν, ἐγὼ δὲ λαβὼν τὴν Μελήτου σύριγγα, συρίζω· ὥσθ' ὁ Μέλητος θαυμάσας φιλεῖ τέ μ' ἀναπηδήσας, καὶ τὴν σύριγγα χαρίζεταί µοι, καὶ χαίρει καταλιπὼν αὐτὴν διαδόχῳ τοιούτῳ.

73.0.0.text # **33. ΑΤΥΧΙΑ**
73.1.1.text τήµερον ἐγένετο κακὸν μέγα· καὶ γὰρ ὁ Εὐκράτης ἐρρίφθη ἀφ' ἵππου.

73.2.1.text ἔστι μὲν φίλος µου ὁ Εὐκράτης καὶ ὁμῆλιξ, ναίει δὲ οὐ πέλας.
73.2.2.text  οὗτος δὲ ἔλαβε νεωστὶ δῶρον ἀπὸ τοῦ πατρός, ἵππον καλὸν καὶ µέγαν.
73.2.3.text  ἔτυχεν δ' ὁ πατὴρ τοῦ Εὐκράτους παρὼν μεθ' ἡμῶν, καὶ ἦλθέ τις τῶν οἰκετῶν αὐτοῦ, σηµαίνων τῷ προσώπῳ κακόν τι· ὁ δὲ πατὴρ ἀνεβόα, "κακόν πι γέγονε τῷ παιδί.
73.2.4.text " πρὸς ταῦτα ἀντημείψατο ὁ οἰκέτης, "τέθνηκεν ὁ παῖς.
73.2.5.text " ὁ δὲ πατὴρ ὥσπερ κωφὸς γενόμενος ἐκάθητο σιωπῶν· ὁ δ' οἰκέτης λέγει· "ἀνέβη δὴ ὁ Εὐκράτης ἐπὶ τὸν ἵππον, ὃν σὺ ἐδωκας αὐτῷ, καὶ πρῶτον μὲν ἤλαυνεν ἠρέμα· ἀπεὶ δὲ δύο ἢ τρεῖς δρόμους περιῆλθεν, ἐπέσχε τὸν ἵππον, καὶ τὸν ἱδρῶτα κατέψα καθήµενος, τοῦ ῥυτῆρος ἀμελήσας.
73.2.6.text  ἀπομάττοντος δὲ τοὺς ἱδρῶτας ἀπὸ τῆς ἕδρας, ψόφος ὄπισθεν γίγνεται, καὶ ο ἵππος ἐκταραχθεὶς πηδᾷ ὄρθιος καὶ φέρεται, ἐνδακὼν τὸν χαλιωόν, καὶ σιµώσας τὸν αὐχένα, καὶ τὴν ἔθειραν φρίξας.
73.2.7.text  καὶ οἰστρηθεὶς φόβῳ, ἄνω τε καὶ κάτω πηδᾷ· ὁ δὲ παῖς ὁ κακοδαίµων ἄλλοτε ἐπὶ οὐρὰν κατολισθάνει, ἄλλοτ' ἐπὶ τράχηλον κυβιστᾷ· καὶ ἦν τῆς τύχης, οὐκέτι δυνάµενος κρατεῖν τῶν ῥυτήρων.
73.2.8.text  μετ' ὀλίγον οὖν ὁ ἵππος ἐκτρέπεται τῆς ὁδοῦ καὶ εἰς ὕλην εἰσεπήδησε, καὶ εὐθὺς τὸν παῖδα προσπαίει δένδρῳ· ὁ δ' ἐκκρούεται ἐξ ἕδρας, τὸ δὲ πρόσωπον σπαράττεται τοῖς κλάδοις τοῦ δένδρου καὶ αἰσχροῖς τραύµασι περιδρύπτεται.
73.2.9.text  καὶ μὴν οἱ ῥυτῆρές γε περιδεθέντες οὐκ ἀφῆκαν τὸ σῶμα, ἀλλὰ εἷλκον ὀπίσω.
73.2.10.text  ὁ δ' ἵππος ἔτι μᾶλλον ταραττόµενος τῷ πτώµατι καὶ ἐμποδιζόμενος ἐς τὸν δρόµον, καταπατεῖ τὸν ἄθλιον, ἐκλακτίζων· ὥστ᾽ ἰδών τις οὐκ ἂν γνωρίσειεν αὐτόν.
73.2.11.text "

73.3.1.text ταῦτ\' ἀκούσας ὁ πατὴρ χρόνον μέν τινα ἐσίγα, εἶτ' ἀναστὰς ἔτι σιγῶν ἀπῆλθεν· αἱ δὲ γυναῖκες κλαίουσαι ἐπλήρουν τὴν οἰκίαν κωκυµάτων.

74.0.0.text # **34. ΑΣΚΛΗΠΙΟΣ**
74.1.1.text οἷα ἔπαθον, ἄναξ Παιών· οἷα θαύματα εἶδον, αὐτὸς ὁρῶν καὶ ἀκούων, αὐτόπτης γενόμενος.
74.1.2.text  ὢ µεγάλων θεῶν.
74.1.3.text  ἀλλὰ δεῖ πάντα λέγειν ἐφεξῆς.

74.2.1.text ὁ ἀδελφὸς ἐνόσησε· ὢ τοῦ τάλανος.
74.2.2.text  ἐπύρεττε σφόδρα· ἐμφύσημα κακόν, πολλὴ δίψα, παρέλεγε, παρεφέρετο· λήθη εἶχε πάντων ὅσα λέγοι· ἐρρίγωσεν, ἐθερμάνθη· βοή, ταραχή, λόγοι πολλοί, κῶμα.
74.2.3.text  τί ποιῶμεν; εὐχόμεθα τοῖς θεοῖς, τοῖς ἥρωσι· θύομεν ἱερά· οὐδὲν ὄφελος, ἔδοξεν οὖν ἐγκοιμᾶσθαι ἐν τῷ Ἀσκληπιείῳ.

74.3.1.text ἐπορευόμεθα ἐγώ τε καὶ ὁ πατὴρ καὶ οἰκέται τινές, ὁ δ' ἀδελφὸς ἐν ἁμάξῃ, οἰκτρῶς διακείµενος.

74.4.1.text ᾖμεν οὖν πρὸς τὸ τέµενος τοῦ θεοῦ.
74.4.2.text  ἔπειτα δὲ βωμῷ καθωσιώσαµεν τὰ πόπανα καὶ τὰ προθύµατα, τὸν δὲ πέλανον εἰσεβάλομεν εἰς τὸ πῦρ· ταῦτα δὲ ποιήσαντες, κατεκλίναµεν τὸν παῖδα, καὶ ἡμεῖς παρ' αὐτῷ κατεκλίθηµεν, ἔχοντες στιβάδα ἕκαστος.
74.4.3.text  καὶ ἦσαν πολλοὶ καὶ ἄλλοι ἐγκοιμώμενοι, παντοδαπὰ νοσήματα ἔχοντες, καὶ ὁ πρόπολος ἐλθὼν ἀπέσβεσε τοὺς λύχνους· ἀποσβέσας δὲ ἡμῖν παρήγγειλεν ἐγκαθεύδειν· "καὶ ἐάν τις, φησίν, ψόφου αἴσθηται, σιγάτω.
74.4.4.text " ἡμεῖς δὲ κοσµίως κατεκείµεθα.
74.4.5.text  ἀλλ' ἐγὼ οὐκ ἠδυνάμην καθεύδειν· ἔπειτα ἀναβλέψας ὁρῶ τὸν ἱερέα συλλέγοντα τοὺς φθοῖς καὶ τὰς ἰσχάδας ἀπὸ τῆς ἱερᾶς τραπέζης, περιῆλθε δὲ πάντας τοὺς βωμοὺς ἐν κύκλῳ, ζητῶν τὰ πόπανα.

74.5.1.text καὶ ἰδοὺ ὁ θεός, ὥσπερ νεανίας τις καλός· περιῄει δὲ μετὰ προσπόλων τινῶν, καὶ, ὡς ἐδοκεῖ, εἵποντο αὐτῷ αἱ θυγατέρες, Ἰασὼ καὶ Πανάκεια.
74.5.2.text  καὶ ὁ θεὸς ἐσκόπει τὰ νοσήµατα.
74.5.3.text  ἐγὼ δὲ δείσας ἐνεκαλυψάμην, ἑώρων δὲ πάντα ὅμως δι' ὁπῆς τινος τοῦ τριβωνίου.
74.5.4.text  ὁ δ' ἔδωκε τῷ μὲν φάρµακον, τῷ δὲ κατέπλασεν τὰ βλέφαρα, καὶ ἄλλοις ἄλλως ἐχρῆτο.
74.5.5.text  μετὰ ταῦτα τῷ Θρασυστόμῳ παρεκαθέξετο· καὶ πρῶτον μὲν ἐφήψατο τῆς κεφαλῆς καὶ τῆς χειρός, οὐκ οἶδα πῶς· εἶτ' ἐπόππυσεν· καὶ ἰδού, ἐξῃξάτην δύο δράκοντε ἐκ τοῦ ναοῦ, ὑπερφυῶς ὡς µεγάλω.
74.5.6.text  τούτω δὲ τὼ δράκοντε περιελειχέτην τὸ πρόσωπον, ὁ δὲ παῖς ἐκοιμᾶτο.
74.5.7.text  καὶ ὡς διέλαµψεν ἡμέρα, ἐξηγέρθη ὑγιής.

74.6.1.text ὁ δὲ πατὴρ εὐθὺς ἔθυσε χοῖρον τῷ θεῷ, εὐχόμενος ὥδε· "χαίροις ἄναξ Παιών, ἥ τε Κορωνὶς ἥ σ' ἔτικτεν καὶ ὁ πατὴρ Ἀπόλλων, καὶ Ὑγίεια καὶ Ἰασὼ καὶ Πανάκεια χαίροιεν· ἵλεῳ δεῦτε, δέξαισθε τὸν χοῖρον ὃν θύω, ἴατρα τῆς νόσου ἣν ἀπέψησας ταῖς ἠπίαις χερσίν, ὦ ἄναξ.
74.6.2.text " ταῦτ' εἰπών, ἀνέθηκε πίνακα.
74.6.3.text  ἔπειτα προσῄει ὁ νεωκόρος λέγων, "καλά σοι τὰ ἱερά, ὦ ἄνερ.
74.6.4.text  ἰὴ ἰὴ Παιών, εὐμενὴς εἴης ἐπὶ καλοῖς ἱεροῖς τούτῳ τε καὶ τοῖς υἱοῖς.
74.6.5.text  ἰὴ ἰὴ Παιών· οὕτως εἴη ταῦτα.
74.6.6.text " καὶ ὁ πατὴρ λέγει πρὸς ἐμέ, "ἔνθες τὸν πέλανον εἰς τὴν τρώγλην τοῦ δράκονος εὐφημῶν.
74.6.7.text " δόντες δὲ τῷ νεωκόρῳ τὴν μοῖραν τοῦ χοίρου, ἀπῇμεν χαίροντες οἴκαδε.

75.0.0.text # **35. ΤΑ ΤΗΣ ΜΑΝΔΡΑΣ**
75.1.1.text ἐξήλθομεν νεωστὶ πρὸς θήραν ἐγώ τε καὶ ὁ πατήρ· καὶ τῆς ἑσπέρας ὁρῶμεν σταθµόν τινα οὐ πολὺ ἀπέχοντα.
75.1.2.text  οἱ δὲ κύνες αὐτοῦ ᾔσθοντο προσιόντων ἡμῶν, καὶ ὑλάκτουν μέγα, καὶ δὴ καὶ ἔδακον ἄν, εἰ μὴ ἡμεῖς ἐκαθίσαμεν.
75.1.3.text  ἀλλ' εὐθὺς ἐξῆλθεν ἐκεῖνος ὃς τοῦτον τὸν σταθμὸν ᾠκοδόμησε· καὶ ἐσόβει μὲν τοὺς κύνας, ἡμᾶς δὲ φιλίως ἠσπάζετο, λέγων, "χαῖρε, ὦ ξένε, καὶ σύ, ὦ παῖ.
75.1.4.text " ὁ δὲ πατήρ, "χαῖρε καὶ σύ, φησίν, ὦ γέρον· καὶ γὰρ εὖ ἴσθι ἀπολομένους ἂν ἡμᾶς ὑπὸ τῶν σῶν κυνῶν, εἰ μὴ ἔφθασας βοηθῶν.
75.1.5.text " "ἀληθῆ, ἦ δ' ὃς ὁ συβώτης· ἀλλ' ἔπου, ἵνα σοι δῶ φαγεῖν καὶ πιεῖν· ὀψὲ γάρ.
75.1.6.text " ταῦτ' εἰπών, ἡγεῖτο ἡμῶν ὁ συβώτης· καὶ ἔστρωσε χαμαὶ δέρµατα αἰγῶν· ὁ δὲ πατὴρ εἶπεν, "Ζεὺς δοίη σοι, ὦ γέρον, ὅ τι μάλιστα ἐθέλεις, ἀντὶ τῆς φιλοξενίας.
75.1.7.text " ὁ δέ "ὦ ξέν, ἔφη, πρὸς Διὸς ἔρχονται ξένοι τε καὶ πτωχοί· ὀλίγον μὲν δίδωµι, ἄσμενος δέ.
75.1.8.text " ταῦτ' εἰπὼν ἐκόμισεν ἀπὸ τοῦ συφεοῦ χοῖρον γαλαθηνόν· καὶ σφάξας ὤπτησε τὰ κρέα ἀμφ' ὀβελοῖς.
75.1.9.text  ὁπτήσας δὲ παρέθηκεν ἡμῖν θερµά, αὐτοῖς ὀβελοῖς· καὶ ἐκέρασεν οἶνον, καὶ πέλας καθίσας ἔφη, \"ἐσθίετε νῦν, ὦ ξένοι.
75.1.10.text \" καὶ ἐπεὶ ἐφάγομεν, ἔπλησε τὸ ποτήριον ᾧπερ ἔπινεν αὐτός καὶ ἔδωκε τῷ πατρί, καὶ ὃς ἐμοί.

75.2.1.text καὶ μὴν νὺξ ἐπῆλθε κακὴ καὶ σκοτεινή· σελήνη γὰρ οὐκ ἦν.
75.2.2.text  ὗε δὲ Ζεὺς παννύχιος, ἔπνει δὲ Ζέφυρος, ὅς αἰεὶ ὑετὸν φέρει ἀνθρώποις.
75.2.3.text  ἡμεις δὲ ἐκαθήμεθα διαλεγόμενοι.
75.2.4.text  Καὶ ὁ πατήρ, \"εἰπέ μοι, φησίν, τι ἐστι τὸ ὄνομά σου; καὶ τίς πόθεν εἶ ἀνδρῶν; ὁ δὲ ἀπεκρίνατο ὧδε·

75.3.1.text "ὦ ξένε, τὸ μὲν ὄνομα Εὔμαιος, συβώτης δ' εἰμὶ ὡς ὁρᾷς· ἀλλ'ἐγενόμην μακρὰν ἔνθενδε.
75.3.2.text  νῆσός ἐστί τις Ἀστυπάλαια, εἴ που ἀκούεις, Κρήτης μὲν καθύπερθεν, ἐγγυς δὲ τῆς Ἀμοργοῦ· καλοῦσι δ' αὐτὴν θεῶν τράπεζαν· κεῖται δ' ἐν μέση τῇ θαλάττῃ, εὔβοτος, εὔμηλος, πλήρης οἴνου καὶ πυρῶν.
75.3.3.text  Ἔστι δὲ καὶ ὑγιεινὴ ὡς μάλιστα, οὐδὲ νόσοι ὑπάρχουσιν· ἀποθνῄσκουσι δ' οἱ ἔνοντες γήρα, πολλὰ ἔτη γεγονότες.
75.3.4.text  ἔνεστον δὲ δύο πόλει, τῆς δ' ἑτέρας πλουσιώτατος ἦν πολίτης ὁ πατὴρ ὁ ἐμός.
75.3.5.text "

75.4.1.text ὁ δὲ πατήρ μου ὑπολαβὼν εἶπεν, "φεῦ τῆς ἀτυχίας, ὦ Εὔμαιε· οἷος ὢν οἷος ἐγένου δή.
75.4.2.text " ὁ δὲ εἶπεν, "ἀληθῆ λέγεις, ὦ ξένε· καὶ γὰρ ἦλθον ἄνδρες Φοίνικες ἐν νηΐ, πλεονέκται ὄντες καὶ ἄγριοι, ἔμποροι δὲ τὸ σχῆμα· ἦγον δὲ φόρτον ἀθυρμάτων ἐν τῇ νηΐ.
75.4.3.text  Καὶ μὴν ἦν γ' ἐν τῇ πατρὸς οἰκίᾳ γυνὴ Φοῖνιξ· ἡ δ' ἰδοῦσα τοὺς πατριώτας, μηχανὴν ἐμηχανήσατο τοιάνδε· συνθεῖσα τὴν ἡμέραν ἐν ᾗ ἄπεισιν οἱ Φοίνικες, λάθρα τοῦ πατρὸς τοῦ ἐμοῦ φεύγει.
75.4.4.text  καὶ οἱ μὲν ἐδείπνησάν τε καὶ ἐξῆλθον ἐς ἀγοράν, αἱ δὲ φυναῖκες ἐκαθηντο ἐν τῇ αὐλῇ· ἦν δ' ἐν µέσῳ Φοῖνιξ τις, ἐκ συνθήματος ἐλθων, ἔχων δὲ περιδέραιον χρυσοῦν τε καὶ καλόν· καὶ αἱ μὲν ἐλάµβανον ἐν χερσὶν τὸ περιδέραιον, καὶ περιέβαλλον ταῖς δέραις, καὶ ὦνον ἐδίδουν· ὁ δὲ πρῶτον μὲν ἀνένευσε, τέλος δὲ κατένευσε, καὶ λαβὼν τὸν ὦνον παρὰ τὴν νῆα ἀπέβη.
75.4.5.text  ἐν τοὐτῳ δὲ ἡ δούλη λαθοῦσα κατέφυγε, λαβοῦσα μὲν χειρὸς ἐμέ, κρύψασα δὲ ἐν κόλπῳ τρία ποτήρια χρυσᾶ, ἅπερ ἐφεῦρέ που· ἐγὼ δὲ εἰπόμην οὐδ' ἔγνων τὸ γιγνόµενον.
75.4.6.text  ἐπειδὴ δ' ἐς τὸν λιμένα κατήλθοµεν, τρέχοντες ταχέως, ἰδοὺ ἥ τε ναῦς ἑτοίμη καὶ οἱ Φοίνικες· καὶ εὐθὺς ἀναβάντες εἰς τὴν ναῦν ἀπεπλέοµεν, ἦν δ' οὔριος ἄνεμος κατὰ πρύμναν.
75.4.7.text  καὶ ἓξ μὲν ἡμέρας ἐπλέομεν ὑπὲρ τὴν θάλατταν, τῇ δ' ἑβδόμῃ προσεῖχον τὴν ναῦν τῇ Ἀττικῇ, ὅπου ἐστὶν ὁ πορθμὸς τῆς τ' Ἀττικῆ καὶ τῆς Εὐβοίας· ἐμὲ δ' ἀπέδοντο τριακοσίων δραχμῶν ἀνδρὶ ἀγροίκῳ, ὁ δέ μ' ἐπέστησε τῷδε τῷ σταθμῷ φυλάξοντα τὸ χοιροκομεῖον αὑτῷ· ἔχω δέ, ὡς ὁρᾷς, σῦς πολλούς τε καὶ πολλάς.
75.4.8.text "

75.5.1.text πρὸς ταῦτ ἀπεκρίνατο ὁ πατὴρ ὧδε.
75.5.2.text  "ὦ Εὔμαιε, οἰκτίρω σε δή, οἷα ἔπαθες κακά· Ζεὺς δ' ἄρα δίδωσιν ἑκάστῳ ὅποι' ἂν ἐθέλῃ, τῷ μὲν καλά, τῷ δὲ κακά· ἡμεῖς δὲ ὄντες ἐφημέριοι ἐοίκαμεν τοῖς φύλλοις τῶν δένδρων, κινούµεθα δ' ἔνθα καὶ ἔνθα ὑπὸ τῶν ἀνέμων εἰκῆ.
75.5.3.text  ἀλλὰ πίωµεν καὶ λαθώµεθα τῶν κακῶν.
75.5.4.text "

75.6.1.text ἐπεὶ δ' ἐπαύσατο λέγων ὁ πατήρ, χρόνον µέν τινα ἐσιγῶμεν· τέλος τῶν ἑταίρων τις τῶν Εὐμαίου (ἦσαν γὰρ δύο, καὶ ἐκαθήσθην πέλας) εἶπε, "κἀγώ, ὦ Εὔμαιε, ἤκουσα θαυμάσι' ἄττα ἀπὸ Φοίνικός τινος, ὃς ἔφασκε περιπλεῖν τὴν Λιβύην ἔξω τῶν Ἡρακλείων στηλῶν.
75.6.2.text " ὁ δ' Εὔμαις, "λέγε δή," φησίν· ὁ δ' ἔφη, "καὶ δὴ λέγω ὡς καὶ ἐκεῖνος εἶπεν ἐμοί.
75.6.3.text  ἔδοξε γὰρ τοῖς Καρχηδονίοις, ἦ δ' ὃ ὁ Φοῖνιξ, ᾧ ἦν ὄνομα Ἅννων, πλεῖν ἐμὲ ἔξω στηλῶν καὶ πόλεις κτίζειν.
75.6.4.text  καὶ ἔπλευσα πεντηκοντόρους ἑξήκοντα ἄγων, καὶ πλῆθος ἀνδρῶν καὶ γυναικῶν µυριάδων τριῶν, καὶ σιτία, καὶ τὴν ἄλλην παρασκευήν.
75.6.5.text  ὡς δ' ἀναχθέντες ἐπλεύσαμεν ἔξω τῶν στηλῶν, ἀφικόμεθα ἐπὶ Σολόεντα, Λιβυκὸν ἀκρωτήριον λάσιον δένδρεσιν.
75.6.6.text  ἔνθα Ποσειδῶνος ἱερὸν ἱδρυσάμενοι πάλιν ἐπέβημεν πρὸς ἥλιον ἀνέχοντα ἡμέρας ἥμισυ, ἄχρι οὗ ἐκομίσθημεν ἐς λίμνην οὐ πόρρω τῆς θαλάττης κειµένην, καλάμου μεστὴν πολλοῦ καὶ μεγάλου· ἐνῆσαν δὲ καὶ ἐλέφαντες καὶ τἆλλα θηρία νεµόμενα πάµπολλα.
75.6.7.text  τὴν δὲ λίμνην παραλλάξαντε; ὅσον ἡμέρας πλοῦν, κατῳκίσαμεν πόλεις πρὸς τῇ θαλάττῃ πέντε.
75.6.8.text  κἀκεῖθεν ἀναχθέντες ἤλθομεν ἐπὶ µέγαν ποταμὸν Λίξον, ἀπὸ τῆς Λιβύης ῥέοντα.
75.6.9.text  παρὰ δ' αὐτὸν νοµάδες ἄνθρωποι Λιξῖται βοσκήματ' ἔνεμον, παρ' οἷς ἐμείναμεν χρόνον τινά, φίλοι γενόμενοι.
75.6.10.text  τούτων δὲ καθύπερθεν Αἰθίοπες ᾤκουν ἄξενοι, γῆν νεµόμενοι θηριώδη.
75.6.11.text  ὄρη δὲ ἦν μεγάλα, ἐξ ὧν ῥεῖν φασι τὸν Λίξον, περὶ δὲ τὰ ὄρη κατοικεῖν ἀνθρώπους ἀλλοιομόρφους, Τρωγλοδύτας· οὓς θάττονας ἵππων δρόµω ἔφασαν οἱ Λιξῖται.
75.6.12.text  λαβόντες δὲ παρ' αὐτῶν ἑρμηνέας, παρεπλέοµεν τὴν ἐρήµην πρὸς µεσημβρίαν δύο ἡμέρας· ἐκεῖθεν δὲ πάλιν πρὸς ἥλιον ἀνέχοντα ἡμέρας δρόμον.
75.6.13.text  ἔνθα εὕρομεν ἐν μυχῷ τινος κόλπου νῆσον µικράν, κύκλον ἔχουσαν σταδίων πέντε· ἣν κατῳκίσαμεν, Κέρνην ὀνομάσαντες.
75.6.14.text  τοὐντεῦθεν ἐς λίμνην ἀφικόμεθα, διά τινος ποταμοῦ μεγάλου διαπλεύσαντες· εἶχε δὲ νήσους ἡ λίμνη τρεῖς, µείζους τῆς Κέρνης.
75.6.15.text  ἀφ' ὧν ἡμερήσιον πλοῦν κατανύσαντες, εἰς τὸν μυχὸν τῆς λίμνης ἤλθομεν, ὑπὲρ ἣν ὄρη μέγιστα ὑπερέτεινε, μεστὰ ἀνθρώπων ἀγρίων, δέρµατα θήρεια ἠμφιεσμένων, οἳ πέτροις βάλλοντες ἀπέωσαν ἡμᾶς, καὶ ἐκώλυσαν μὴ ἐκβῆναι.
75.6.16.text  ἐκεῖθεν πλέοντες εἰς ἕτερον ἤλθομεν ποταµόν, µέγαν καὶ πλατύν, πλήρη ὄντα κροκοδείλων καὶ ἵππων ποταµίων.
75.6.17.text  ὅθεν δὴ ἀποστρέψαντε εἰ Κέρνην ἐπανήλθομεν.
75.6.18.text  ἐκεῖθεν δ' ἐπὶ μεσημβρίαν ἐπλεύσαμεν δώδεκα ἡμέρας, τὴν γῆν παραπλέοντες, ἣν πᾶσαν κατῴκουν Αἰθίοπες· οἱ δ' ἔφευγον ἡμᾶς οὐδὲ ὑπέμενον· φωνὴν δ' ἐξίεσαν ἧς οὐ συνῄεσαν οὐδὲ οἱ μεθ' ἡμῶν Λιξῖται.
75.6.19.text  τῇ δ' οὖν τελευταίᾳ ἡμέρᾳ προσωρµίσθηµεν ὄρεσι µεγάλοις καὶ δασέσιν.
75.6.20.text  ἦν δὲ τὰ τῶν δένδρων ξύλα εὐώδη τε καὶ ποικίλα.
75.6.21.text  περιπλεύσαντες δὲ ταῦτα ἡμέρας δύο, ἐγενόμεθα ἐν θαλάττης χάσµατι ἀμετρήτῳ, ἧς ἐπὶ θάτερα ἐν τῇ γῇ πεδίον ἦν· ὅθεν νυκτὸς ἀφεωρῶμεν πῦρ ἀναφερόμενον πανταχόθεν.
75.6.22.text  ὑδρευσάμενοι δ' ἐκεῖθεν ἐπλέομεν ἐς τοὔμπροσθε ἡμέρας πέντε παρὰ γῆν, ἕως ἤλθομεν ἐς µέγαν κόλπον, ὃν ἔφασαν οἱ ἑρμηνῆς καλεῖσθαι Ἑσπέρου Κέρας.
75.6.23.text  ἐν δὲ τούτῳ νῆσος ἦν µεγάλη, καὶ ἐν τῇ νήσῳ λίμνη θαλαττώδης· εἰς ἣν ἀποβάντες ἡμέρας μὲν οὐδὲν ἑωρῶμεν πλὴν ὕλης, νυκτὸς δὲ πυρὰ πολλὰ καιόµενα, καὶ φωνὴν αὐλῶν ἠκούομεν καὶ κυµβάλων τε καὶ τυµπάνων πάταγον καὶ κραυγὴν μεγάλην.
75.6.24.text  φόβος οὖν ἔλαβεν ἡμᾶς, καὶ οἱ μάντεις ἐκέλευον ἐκλείπειν τὴν νῆσον.
75.6.25.text  ταχέως δ' ἐκπλεύσαντες παρεπλέομεν χώραν θυµιαµάτων µεστήν· µέγιστοι δ' ἀπ' αὐτῆς 1ο πυρὸς ῥύακες ἐνέβαλλον ἐς τὴν θάλατταν.
75.6.26.text  ἡ γῆ δ' ὑπὸ θέρµης ἄβατος ἦν.
75.6.27.text  ταχέως οὖν κἀκεῖθεν φοβηθέντες ἀπεπλεύσαμεν.
75.6.28.text  τέτταρας δ' ἡμέρας φερόµενοι, νυκτὸς τὴν γῆν ἀφεωρῶμεν φλογὸς µεστήν.
75.6.29.text  ἐν µέσῳ δ' ἦν ὑψηλόν τι πῦρ, τῶν ἄλλων μεῖζον, ἁπτόμενον ὡς ἐδόκει τῶν ἄστρων.
75.6.30.text  τοῦτο δ' ἡμέρας ὄρος ἐφαίνετο µέγιστον, Θεῶν Ὄχημα καλούμενον.
75.6.31.text  τριταῖοι δ' ἐκεῖθεν πυρώδεις ῥύακας παραπλεύσαντες, ἀφικόμεθα εἰς κόλπον Νότου Κέρας λεγόμενον.
75.6.32.text  ἐν δὲ τῷ μυχῷ νῆσος ἦν, ἐοικυῖα τῇ πρώτῃ, λίμνην ἔχουσα· καὶ ἐν ταύτῃ νῆσος ἦν ἑτέρα, μεστὴ ἀνθρώπων ἀγρίων.
75.6.33.text  πολὺ δὲ πλείους ἦσαν γυναῖκες, δασεῖαι τὰ σώματα· ἃς οἱ ἑρμηνῆς ἐκάλουν Γορίλλας.
75.6.34.text  διώκοντες δὲ ἄνδρας μὲν συλλαβεῖν οὐκ ἠδυνησάμεθα, ἀλλὰ πάντες ἀπέφυγον, κρηµνοβάται ὄντες καὶ τοῖς πέτροις ἀμυνόμενοι, γυναῖκας δὲ συνελάβοµεν τρεῖς, αἳ δάκνουσαί τε καὶ σπαράττουσαι τοὺς ἄγοντας οὐκ ἤθελον ἕπεσθαι.
75.6.35.text  ἀποκτείναντες μέντοι αὐτὰς ἐξεδείραμεν, καὶ τὰς δορὰς ἐκομίσαμεν ἐς Καρχηδόνα.
75.6.36.text  οὐ γὰρ ἔτι ἐπλεύσαμεν προσωτέρω, τῶν σιτίων ἡμᾶς ἐπιλιπόντων.
75.6.37.text "

75.7.1.text τοιοῦτος μέν νυν ἦν ὁ λόγος τοῦ ἀνδρός· ἡμεῖς δὲ ἐθαυμάζομεν πολὺ τὸ θράσος τοῦ Ἅννωνος, ὅσην γῆν παρέπλευσεν ἔξω τῶν στηλῶν πρὸς µεσημβρίαν.
75.7.2.text  ὁ δὲ πατηρ µου ὁ Θράσυλλος, "οἴμοι, ἡ δ' ὅς, οἷα θαύματα δὴ ἔχει ἡ γῇ· ἔφριξα μὲν ἀκούων τὰ περὶ τῶν Γοριλλῶν, καὶ θεοῖς χάριν οἶδα πλείστην ὅτι οὐκ ἔχω Γόριλλαν γυναῖκ' ἔγωγε.
75.7.3.text  εἰ δὲ καὶ κατελήφθη τις ἀνὴρ Γόριλλας, ἐνόμιζον ἂν σέ, ὦ θαυμάσιε, Γόριλλαν εἶναι· τοιοῦτον γὰρ ἔχεις τὸν πώγωνα, µέγαν τε καὶ δασύν.
75.7.4.text " καὶ οἱ μὲν ἐγέλασαν, ἐγὼ δέ, "ἀλλ, ὦ πάτερ ἔφην, ποῖόν τι ἐστιν ὁ ἐλέφας ὃν λέγει οὗτος ὁ Γόριλλας; ποῖον δέ τι ὁ κροκόδειλος; οὐ γάρ που ἔχομεν οἴκοι, οὐδ' εἶδον ἔγωγ' ἐν Σαλαμῖνι παραπλέων.
75.7.5.text " ὁ δὲ ἀνὴρ ἀπεκρίνατο ὁ εἰπὼν τὰ περὶ τοῦ πλοῦ· "ὦ παῖ, µέγιστον δὴ θηρίον ὁ ἐλέφας ὧν ἐγὼ εἶδον καὶ ἀκοῇ οἶδα.
75.7.6.text " ὁ δ' Εὔμαιος ὑπολαβὼν ἔφη, "ἦ καὶ σὺ ἑόρακας τὰ θηρία;" ὁ δ' εἶπεν, "ἑόρακα· καὶ γὰρ ναύτης ἐγενόμην πρίν, καὶ δὴ καὶ ἔπλευσα ἐς Αἴγυπτον.
75.7.7.text  ἀκούετε δή.
75.7.8.text  ὁ μὲν ἐλέφας µέλας τέ ἐστι καὶ µέγας τὸ μέγεθος, ὥσπερ ὄρος, οὐ θηρίον· ἔχει δὲ δύο καμπύλους ὀδόντας, προέχουσι δ᾽ οἱ ὀδόντες ὁ μὲν ἀριστερᾶς ἐκ τοῦ στόματος ὁ δὲ δεξιᾶς· μῆκος δ' ἐστὸν ὅσον ὀργυιᾶς.
75.7.9.text  ἐν µέσῳ δὲ τοῖν ὀδόντοιν ἵσταται ἡ καλουµένη προβοσκίς· ἔστι δ' αὕτη ὥσπερ δράκων μακρὸς καὶ παχύς· καὶ ταύτῃ ὥσπερ χειρὶ χρώµενος, ζητεῖ τὴν τροφήν.
75.7.10.text  ὅ τι ἂν γὰρ εὕρῃ ἐμποδὼν σιτίον ἐὰν μὲν ᾖ τροφὴ ἐλέφαντος, λαβὼν εὐθὺς τῇ προβοσκίδι καταβάλλει ἐς τὸ στόµα, καὶ κατέφαγεν ἤδη.
75.7.11.text  ἐὰν δὲ μὴ ἐλέφαντος ᾖ τροφή, ὀσφρόμενος ἀπέρριψεν.
75.7.12.text  ἐπικάθηται δέ τις ἐπὶ τοῦ νώτου ὥσπερ ἱππεύς, ἔχων μαστῖγα μὲν οὔ, πέλεκυν δὲ σιδηροῦν· καὶ τῷ πελέκει παίει τὴν κεφαλὴν τοῦ θηρίου, ὥστε στρέφειν αὐτὸν ὅποι ἂν ἐθέλῃ.
75.7.13.text  ὁ δ' ἐλέφας σαίνει τὸν ἄγοντα, καὶ φοβεῖται, καὶ τὴν φωνὴν αὐτοῦ ἔγνω, φιλάνθρωπος γάρ ἐστιν αἰεί.
75.7.14.text "

75.8.1.text καὶ ὁ πατήρ, "βαβαί, φησί, τοῦ τέρατος.
75.8.2.text  ἀλλ' εἴθ' ἔχοιμί τινα ἐλέφαντα ὥστε ἕλκειν τὸ ἄροτρον· ἀντὶ πολλῶν γὰρ ἂν εἴη βοῶν, ὡς ἔμοιγε δοκεῖ· λέγοις ἂν δὴ περὶ τοῦ κροκοδείλου· ἐοίκαμεν γὰρ καινόν τι μαθεῖν τήµερον.
75.8.3.text " καὶ ὃς εἶπεν·

75.9.1.text "ὁ κροκόδειλος ὅμοιος μὲν ταῖς σαύραις, ἄσπερ καὶ κροκοδείλους ὀνομάζουσιν οἱ Ἴωνες· τὸ σχῆμα δ' ἐστὶ τοιόνδε.
75.9.2.text  μῆκος µέν ἐστι ὅσον δώδεκα ποδῶν, εὗρον δ' οὐ κατὰ λόγον, δορὰν δ' ἔχει φολίσιν κεκοσµηµένην, σκληρὰν δ' ὥσπερ τῆς χελώνης.
75.9.3.text  οἱ δὲ πόδες τέτταρες ὄντες κεκύρτωνται ὀλίγον, ὥσπερ καὶ οἱ τῆς χελώνης· οὐρὰ δὲ μακρὰ καὶ ταχεῖα καὶ ὁμοῖα τῷ ἄλλῳ σώματι.
75.9.4.text  φοβερώτατον δὲ πάντων ἐστὶ τὸ στόμα· ὅταν γὰρ χάνη, ὅλη ἡ κεφαλὴ στόμα γίγνεται, αἴρεται δὲ ἡ ἄνωθεν γένυς µέχρι ὤμων, ἔνεισι δ' ἐν τῷ στόµατι ὀδόντες μύριοι, ὄντες ὥσπερ ἄκανθαι ἢ πριόνων αἰχμαί.
75.9.5.text "

75.10.1.text καὶ ἐγὼ ἐφοβούμην μὲν ἀκούων, αἰσχυνθεὶς δέ, ἵνα λάθοιµι, εἶπον· "μορµώ, δάκνει κροκόδειλος.
75.10.2.text " ὁ δὲ ἠμείβετο, "δάκνει δή, ὦ παῖ· καὶ γὰρ ἂν ἐγκάψειεν ἂν τήν γε σὴν κεφαλὴν ὥσπερ κἀγὼ ᾠόν.
75.10.3.text  ὁ δὲ ἵππος ὁ ποτάμιος φύσιν παρέχεται τοιάνδε· τετράπους ἐστί, δίχηλος, ὁπλαὶ βοός σιµός, λοφιὰν ἔχων ἵππου, χαυλιόδοντας φαίνων, οὐρὰν ἵππου καὶ φωνήν· μέγεθος, ὅσον βοῦς ὁ μέγιστος· τὸ δέρµα δ' αὐτοῦ οὕτω δή τι παχύ ἐστι, ὥστε αὖον γενομένον ξυστὰ ποιεῖσθαι ἀκόντια ἐξ αὐτοῦ.
75.10.4.text "

75.11.1.text καὶ τέως μὲν ἄσμενος ἤκουεν ὁ πατήρ µου· ἐπειδὴ δὲ ὁ ἄνθρωπος ἤρχετο λέγειν περὶ ἵππου ποταµίου, καὶ τέλος ἐφαίνετο οὐδέν, μετὰ ταῦτ' ἔφη βαρυνόμενος· "ἀλλ' ὦ οὗτος, δεινὸν μὲν δὴ ὁ κροκόδειλος, δεινότερον δ' ἡ ἁλώπηξ ἡ παρ' ἡμῖν· ἐνίκησε γὰρ τὸν κροκόδειλον τῷ νῷ.
75.11.2.text " ὁ δὲ ἔφη, "πῶς δή, ὦ ξένει;" καὶ ἠμείψατο ὁ πατήρ· "ἀλώπηξ καὶ κροκόδειλος περὶ εὐγενείας ἤριζον.
75.11.3.text  καὶ ὁ μὲν κροκόδειλος πολὺν κόµπον ἐκόμπαζε καὶ θαυμασίως ὡς ἐσεμνύνετο, λέγων περὶ τῶν προγόνων ὡς ἐγένοντο λαμπρότατοι· ἡ δ' ἀλώπηξ ὑπολαβοῦσ' ἔφη, 'ὦ οὗτος, λαμπροὶ μὲν δὴ οἱ σοὶ πρόγονοι, αὐτὸς δὲ σὺ δοῦλος πάλαι· μαρτυρεῖ γάρ τοι τὸ δέρµα, φέρον τὰ στίγµατα 10 τῶν μαστίγων.
75.11.4.text "

75.12.1.text καὶ ἐγὼ εἶπον, "εἦ μ' ἀνέμνησας, ὦ πάτερ, μῦθον τινὸς ὅνπερ ἡ µήτηρ διηγεῖτο ἡμῖν, ἐν ᾧ ἔστρεφε τὸν ἄτρακτον χειμῶνος.
75.12.2.text  ἀλώπηξ γάρ τις ἔπεσεν εἰς φρέαρ βαθύ, οὐδ' εἶχεν ὅπως ἀναβήσεται.
75.12.3.text  τράγος δὲ διψῶν καὶ ζητῶν ὕδωρ, προσῆλθε πρὸς τὸ φρέαρ, καὶ ὁρῶν καταβᾶσαν τὴν ἀλώπεκα, ἠρώτα πότερον καλὸν εἴη, τὸ ὕδωρ τὸ ἐν τῷ φρέατι.
75.12.4.text  ἡ δ' ἀλώπηξ ἐπῄνει κάρτα τὸ ὕδωρ, ὡς χρηστὸν εἴη, καὶ παρῄνει καταβῆναι· ὁ δὲ κατεπήδησεν.
75.12.5.text  ἐπεὶ δ' ἔσβεσε τὴν δίψαν ὁ τράγος, ἐσκοπεῖτο ὅπως ἀναβήσεται πάλιν· καὶ ἠρώτα τὴν ἀλώπεκα, τί δεῖ ποιεῖν; ἡ δ' ἔφη, 'ῥᾴδιον δή· προσέρεισον γὰρ σὺ τοὺς ἐμπροσθίους πόδας τῷ τοίχῳ, καὶ στῆθι ὀρθός, καὶ ἔγκλινον τὰ κέρατα· ἐγὼ δὲ ἀναβήσοµαι διὰ τοῦ σοῦ νώτου, ἀναβᾶσα δ' ἀνελκύσω ἔξω καὶ σέ.
75.12.6.text ' ὁ δ' οὕτως ποιεῖ· ἡ δ' ἠλώπηξ ἐπὶ τὰ νῶτα ἀναβαίνει πηδήσασα, καὶ ἐντεῦθεν ἐπὶ τὰ κέρατα, καὶ ἰδοὺ κάθηται ἐπὶ τοῦ χείλους τοῦ φρέατος.
75.12.7.text  καὶ μὴν ἀπῄει γ' εὐθύς· ὁ δὲ τράγος ἐβόα, 'ὦ τρισκαταράτη, ποῖ φεύγεις, ὑποσχομένη κἄμ' ἀνελκύσαι; ἡ δ' ἐπιστραφεῖσα, 'ὦ οὗτος, φησίν, εἰ νοῦν εἶχες, ὅσον καὶ τὸν πώγωνα, οὐ πρότερον ἂν κατέβης πρὶν διασκέψασθαι τὴν ἄνοδον.
75.12.8.text '"

75.13.1.text καὶ ἦν μὲν ἀπαντήσων ὁ ἄνθρωπος· ὁ δ' Εὔμαιος ἔφη, "ἐπίσχες, ὦ τάν.
75.13.2.text  χωρεῖ γὰρ ἡ νύξ· ἅλις δὴ ἐλεφάντων, ἅλις κροκοδείλων, ἅλις ἀλωπέκων καὶ δὴ καὶ Γοριλλῶν· καιρὸς ὕπνου.
75.13.3.text " καὶ ἡμεῖς ἐπαινέσαντες ἐκοιμώμεθα.
75.13.4.text  τῇ δ' αὔριον ἐγώ τε καὶ ὁ πατὴρ προὔβημεν κατὰ θήραν, πολλὰ ἐπαιέσαντε τὸν Εὔμαιον τῆς φιλοξενίας.

76.0.0.text # **36. ΜΥΛΗ**
76.1.1.text ἀλεῖ μὲν ἡ µήτηρ τῇ μύλῃ ἄλευρα καὶ ἄλφιτα· ἀλοῦσα δ' ἅμ' ᾄδει·

76.2.1.text > 
76.2.2.text > ἄλει, μύλη, ἄλει·
76.2.3.text > 
76.2.4.text > καὶ γὰρ Πιττακὸς ἀλεῖ,
76.2.5.text > 
76.2.6.text > μεγάλης Μυτιλήνης βασιλεύων.
76.3.1.text ἐγὼ δ' ἠρώτησα· "τίς δ', ὦ μῆτερ, ἦν ὁ Πιττακός;" ἡ δὲ µήτηρ ἔφη: "ὦ παῖ Θρασύμαχε, σοφός τις ἦν ὁ Πιττακὸς ἐν τοῖς µάλιστα.
76.3.2.text  ἦν δ' ἄρα τις Κροῖσος, βασιλεὺς ὢν τῆς Λυδίας, ὃς κατεστρέψατο πάντας τοὺς ἐν Ἀσίᾳ· καταστρεψάµενος δὲ τούτους ἐν νῷ εἶχε καταστρέψασθαι καὶ τοὺς ἐν ταῖς νήσοις.
76.3.3.text  καὶ ἔτυχεν ὁ Πιττακὸς ὢν παρὰ Κροίσῳ ἐν Λυδίᾳ· ἠρώτησε δ' ὁ Κροῖσος τὸν Πιττακόν, εἴ τι εἴη νεώτερον περὶ τὴν Ἑλλάδα.
76.3.4.text  ὁ δὲ Πιττακός, 'ὦ βασιλεῦ, ἔφη, νησιῶται ἵππους συνωνοῦνται µυρίους, ἔχοντες ἐν νῷ ἐς Σάρδεις τε καὶ ἐπὶ σὲ στρατεύεσθαι.
76.3.5.text ' ὁ δὲ Κροῖσος, ἐλπίσας λέγειν ἐκεῖνον ἀληθῆ, εἶπεν, 'εἰ γὰρ τοῦτο θεοὶ ποιήσειαν ἐπὶ νοῦν νησιώταις ἐλθεῖν ἐπὶ Λυδοὺς σὺν ἵπποις.
76.3.6.text ' ὁ δ' ὑπολαβὼν ἔφη, 'ὦ βασιλεῦ, προθύµως µοι φαίνῃ εὔξασθαι νησιώτας ἱππευομένους λαβεῖν ἐν ἠπείρω· νησιώτας δὲ τί δοκεῖς εὔχεσθαι ἄλλο, ἢ λαβεῖν Λυδοὺς ἐν θαλάττῃ, ἵνα τίσωνταί σε ὑπὲρ τῶν ἐν ἠπείρῳ, οὓς σὺ δουλώσας ἔχεις;' κάρτα δ' ἤσθη ὁ Κροῖσος τῷ ἐπιλόγῳ· καὶ πειθόµενος ἐπαύσατο τῆς ναυπηγίας.
76.3.7.text " καὶ ἐγώ, "ὡς σοφὸς δή, ἔφην, ὁ Πιττακός· ἀλλὰ διὰ τί λέγεις ἀλεῖν αὐτόν;" ἡ δ', "οὐκ οἶδ' ἔγωγε, φησίν, ὦ παῖ· εἰ μὴ τύραννος ὢν ἐπίεζε τοὺς πολίτας.
76.3.8.text  ἐπῄνει δὲ τὴν µύλην, διότι ἐν μικρῷ τόπῳ εὖ ἔστι γυμνάζεσθαι.
76.3.9.text  ἦν δὲ τις τῶν ἑπτὰ καλουµένων σοφῶν· καὶ δὴ καὶ εἶπε συγγνώµην τιμωρίας κρείττονα, ὥστ' οὐ πέποιθα πιεσθῆναι ὑπ' αὐτοῦ τοὺς πολίτας.
76.3.10.text " "οἱ δ' ἄλλοι τῶν ἑπτά, ἔφην ἐγώ, τίνες ἦσαν, ὦ μῆτερ;" ἡ δ' ἔφη, "Κλεόβουλος Λίνδιος, Χίλων Λακεδαιµόνιος, Περίανδρος Κορίνθιος, Σόλων Ἀθηναῖος, Βίας Πριηνεύς, Θαλῆς Μιλήσιος.
76.3.11.text " κἀγὼ ἔφην, "ὦ μῆτερ, λέγοις ἄν µοι περὶ τούτων.
76.3.12.text " ἡ δ' ἀπεκρίνατο, \"μηδὲν ἄγαν, ὦ παῖ· ἅλις περὶ τῶνδε.
76.3.13.text  χρὴ γὰρ ἀλεῖν· ὡς ἄνευ τοῦ ἀλεῖν οὐ γίγνεται ἄλφιτα, ἄνευ δ' ἀλφίτων οὐ μᾶζα, καὶ λέγουσα ἤλει αὖθις, καὶ ἀλοῦσα ᾖδεν·

76.4.1.text \"ἄλει, µύλη, ἄλει·

76.5.1.text καὶ γὰρ Πιττακὸς ἀλεῖ

76.6.1.text μεγάλης Μυτιλήνης βασιλεύων.
76.6.2.text \"

77.0.0.text # **37. ΧΕΙΜΩΝ**
77.1.1.text τοῦ χειμῶνος ἡ µήτηρ οἴκοι κάθηται, διδάσκει δὲ τὴν Ἑλένην ἔριά τε ξαίνειν καὶ στρέφειν ἄτρακτον· καὶ μὴν πολλάκις γ' ἡμῖν λέγει μύθους περὶ τῶν πάλαι.
77.1.2.text  νεωστὶ οὖν ἐπεπήγει μὲν ὁ κρύσταλλος ἔξω καὶ λαβροὶ χειμάρροι κατέρρεον· αἱ δὲ βόες ἐπὶ φάτναις ἄχυρον ἔτρωγον καὶ οἱ αἶγες καὶ τὰ πρόβατα φυλλάδας ἐν τοῖς σηκοῖς, καὶ οἱ ὕες ἐν συφεῷ βαλάνους.
77.1.3.text  ἡμεῖς δ' ἔνδον ἐκαθήμεθα, αἱ μὲν γυναῖκες λίνον κλώθουσαι, ἐγὼ δ' ἐμηχανησάμην παγίδας ὡς ληψόμενος ὄρνιθας.
77.1.4.text  ὁ δ' ἀδελφὸς ἠρέθιζέ µέ πως, ὥστ' ἀναστὰς ῥαπίζω αὐτὸν κατὰ κόρρης.
77.1.5.text  εἶπε δ' ἡ µήτηρ, \"μὴ μή, ὦ παῖ· οὐ γὰρ χρεὼν ἐρίζεσθαι ἀδελφούς.
77.1.6.text \" "ἀλλ', ὦ μῆτερ, ἦν δ' ἐγώ, ἐνοχλεῖ μ' ἔχων ὁ µαστιγίας.
77.1.7.text " ὁ δ' ἔκλαιεν.
77.1.8.text  ἡ δ' εἶπεν, "εὐφημεῖτε, καὶ ἀκούετε μῦθον.
77.1.9.text  γεωργός τις ἦν, δύο παιδίω ἔχων· τὼ δὲ παῖδε ἠριζέσθην αἰεί, οὐδ' ἠδύνατο ὁ πατὴρ διαλλάττειν αὐτώ.
77.1.10.text  µετεπέµψατο οὖν ῥάβδους· λαβὼν δὲ τὰς ῥάβδους, καὶ συνδήσας ἅπαντας σχοινίῳ, ἐκέλευε τοὺς παῖδας διαρρῆξαι τὸν φάκελον· οἱ δὲ πειρασάµενοι, ὅμως οὐκ ἠδύναντο.
77.1.11.text  ὕστερον δ' ὁ πατὴρ λύσας τὸν φάκελον, ἀνὰ μίαν ἔδωκε, καὶ διαρρῆξαι ἐκέλευεν· οἱ δὲ διέρρηξαν ῥᾳδίως.
77.1.12.text  καὶ δὴ λέγει ὁ πατήρ· 'οὕτω καὶ ὑμεις, ὦ τέκνα µου, ἐὰν ὁμοφρονῆτε, ἀνίκητοι ἔσεσθε τοῖς πολεµίοις· ἀλλ' ἐριζόμενοι ἀλλήλοιν, ῥᾳδίως νικηθήσεσθε.
77.1.13.text '" ἐκ τούτων οὖν διαλλαττόµεθα ἐγώ τε καὶ ὁ ἀδελφός.
77.1.14.text  καὶ μὴν ἡ τροφός γ' ὑπολαβοῦσ' ἔφη· "σοφώτεροι δὴ οἵδε τῶν ἐχθρῶν, οἳ ἐν μιᾷ νηῒ πλέοντες οὕτως ἤχθαιρον ἀλλήλους, ὥστε ὁ μὲν ἐπὶ τὴν πρῷραν ὥρμησεν, ὁ δ' ἐπὶ τὴν πρύμναν, καὶ ἔμενον ἐκεῖ.
77.1.15.text  χειμῶνος δ' ἐπιγενομένου, καὶ τῆς νεὼς καταποντίζεσθαι μελλούσης, ὁ ἐπὶ τῇ πρύμνῃ καθήµενος ἤρετο τὸν κυβερνήτην, 'ὦ κυβερνῆτα, πότερον µέρος τῆς νεὼς μέλλει πρότερον καταποντίζεσθαι;᾽ ὁ δ' ἔφη, 'ἡ πρώρα.
77.1.16.text ' καὶ ἐκεῖνος, 'ἀλλ' οὐκέτι λυπηρὸς ἔσται ὁ θάνατος ἔμοιγε, εἴγε ὁρᾶν µέλλω τὸν ἐχθρόν µοι προαποπνιγόμενον.
77.1.17.text '" ἡμεῖς δὲ γελάσαντες ἡσυχίαν ἤγομεν μετὰ ταῦτα.

78.0.0.text # **38. ΒΑΤΡΑΧΟΙ**
78.1.1.text ἔστι τις λίμνη οὐ µεγάλη πέλας τῆς οἰκίας, ἐν ᾗ πολὺς μέν ἐστι πηλός, πολλοὶ δὲ βάτραχοι.
78.1.2.text  καὶ ἀκούομεν δὴ ἑσπέρας κραζόντων τῶν βατράχων.
78.1.3.text  ἡ δ' Ἑλένη ἡ ἀδελφή µου ἀκούσασά ποτε τούτων, ἐκάλει τὴν.
78.1.4.text  τροφόν.
78.1.5.text  "ὦ τίτθη, ἦ δ' ἥ, ἄκουε δὴ τῶν βατράχων· βρεκεκεκὲξ κοὰξ κοάξ.
78.1.6.text " ἡ δ' ἀπεκρίνατο, οἷον κράζουσι δή· τί δ' ἂν λέγοιεν, εἱ λάβοιεν φωνήν;\" καὶ ἡ µήτηρ, "ἀλλ' οὖν εἶχόν γε πάλαι· τὸ πάλαι γὰρ συνίεσαν ἀλλήλων, οἱ ἄνθρωποι τῶν τ' ἄλλων ζῴων καὶ τῶν βατράχων, καὶ οἱ βάτραχοι τῶν ἀνθρώπων.
78.1.7.text " καὶ ἐγὼ ἔφην.
78.1.8.text  "λέγοις ἄν, ὦ μῆτερ, μῦθόν τιν' ἡμῖν.
78.1.9.text " ἡ δὲ ἤρξατο ὧδέ πως.
78.1.10.text  "τὸ πάλαι ἀναρχία ἦν ἐν τοῖς βατράχοις ἀλλ' οὐκ ἠδύνατο πλείω λέγειν· ὑπέλαβε γὰρ ἡ Ἑλένη λέγουσα,"τί δ' ἐστίν, ὦ μῆτερ ἡ ἀναρχία;\" ἡ δ' εἶπε πρὸς ταῦτα· "οἶσθα δήπου δηµοκρατίαν οὖσαν Ἀθήνησι, τοῦ γε δήμου κρατοῦντος· ἀλλαχοῦ δ' ἀριστοκρατίαν, ἐὰν οἱ ὀλίγοι κρατῶσι, ἢ ὄντες γε ἢ δοκοῦντες ἑαυτοῖς εἶναι ἄριστοι· ἐὰν δὲ μηδεὶς ἄρχῃ, ὥστε ἄνευ ἀρχῆς εἶναι τὴν πόλιν, ἀναρχία δὴ αὕτη.
78.1.11.text " καὶ μετὰ ταῦτα συνεχῶς ἔλεγε τὸν μῦθον.

78.2.1.text πάλαι δ' οὔν, ἀναρχία ἦν ἐν τοῖς Βατράχοις, ἐστασιάζοντο γὰρ ἀλλήλοις καὶ ἐμάχοντο καὶ ἔριν ἐποιοῦντο ὥσπερ ἐνίοτε οἵ σοί γ' ἀδελφοὶ ποιοῦνται.
78.2.2.text  διὰ ταῦτ' οὖν πρέσβεις ἔπεμψαν, ἱκετεύοντες τὸν Δία σφι παρασχεῖν βασιλέα.
78.2.3.text  καὶ ὁ Ζεύς, ὃς ᾔδη µώρους ὄντας τοὺς βατράχους, ξύλον ἔπηξεν ἐν µέσῃ τῇ λίμνῃ.
78.2.4.text  αὐτίκα δὺ οἱ βάτραχοι φοβούμενοι ἔκρυψαν ἑαυτούς, καταδύοντες ἐς τὰ βάθη.
78.2.5.text  χρόνου δ' ἐγγιγνομένου, ὡς ἀκίνητον ἑώρων τὸ ξύλον θαρσήσαντες ἤδη ἀνέκυψαν· μετ' ὀλίγον δὲ καὶ καταφρονήσαντες ἐπέβησάν τε καὶ ἐκάθηντο ἐπὶ τοῦ ξύλου.
78.2.6.text  καὶ συλλόγου γενομένου τῶν βατράχων, εἷς τις τῶν γεραιτέρων βοᾷ µεγάλῃ τῇ φωνῇ· μορμὼ τοῦ βασιλέως· καὶ ἅμα ὀρχεῖται ἐπὶ τοῦ ξύλου.
78.2.7.text  οἱ δὲ ἄλλοι θορυβοῦντες ἐβόων, 'ἄλλους πέµψωµεν πρέσβεις καὶ αἰτῶμεν ἄλλον βασιλέα ἀληθινόν, ὅστις ἔμψυχός τ' ἔσται καὶ παύσει τὴν ἀναρχίαν ἡμῶν.
78.2.8.text ' καὶ δὴ καὶ ἅμ' ἔπος ἅμ' ἔργον· πέμπουσι πρέσβεις, αἰτοῦσι βασιλέα ἄλλον· ὁ δὲ Ζεὺς δίδωσιν αὐτοῖς πελαργόν.
78.2.9.text  βασιλεὺς δὲ γενόμενος ὁ πελαργὸς ἐπὶ τοῦ ξύλου κάθηται, θρόνῳ χρώμενος, καὶ καθ' ἡμέραν τρεῖς κατεσθίει τῶν βατράχων, ἕων ἀπώλοντο πάντες.
78.2.10.text  ἔπειτ' ἐπαύσθη ἡ ἀναρχία.
78.2.11.text \" πρὸς ταῦτ' εἶπον ἐγώ, "οὐ μὲν οὖν ἐπαύσθη· σύλλογον γὰρ ποιησάµενοι καὶ νῦν κράζουσιν ἄναξ, ἄναξ.
78.2.12.text "

79.0.0.text # **39. ΠΑΙΔΙΑ**
79.1.1.text ἱλαρὸς δὴ ὁ βίος, παιδιαῖς γὰρ χρώμεθα πολλαῖς καὶ παντοδαπαῖς· ὧν τὰς μὲν εἶπον ἤδη ὁποῖαί εἶσιν, τὰς δὲ ἐρῶ νῦν.

79.2.1.text ἡ μὲν δὴ ὀνομάζεται χαλκῆ μυῖα.
79.2.2.text  ἑνὸς γὰρ παιδὸς τὼ ὀφθαλμὼ ταινίᾳ περισφίγγοµεν, ὥστε τυφλὸν γενέσθαι μηδὲ ὁρᾶν μηδέν· ὁ δ' οὕτως διακείµενος περιστρέφεται κηρύττων, \'\"χαλκῆν μυῖαν θηράσω,\" οἱ δ' ἄλλοι βοῶσι "θηράσεις ἀλλ' οὐ λήψει·" ἅμα δὲ βοῶντες παίουσιν αὐτὸν σκύτεσι βυβλίνοι, ἕως ἄν τινος αὐτῶν λάβηται.

79.3.1.text ἡ δὲ καλεῖται διελκυστίνδα.
79.3.2.text  διανέμονται ἐν ταύτῃ οἱ παῖδες ἐν δύο μοίρας, ἔχονται δ' ἀμφότεροι σχοινίου μεγάλου, ἕτεροι ἐναντίον ἑτέρων· νικῶσι δ' ὁπότεροι ἂν ἑλκύσωσι τοὺς ἑτέρους παρ' ἑαυτούς.

79.4.1.text ἄλλη δὲ χυτρίνδα· ὁ μὲν ἐν µέσῳ κάθηται καὶ καλεῖται χύτρα· οἱ δὲ τίλλουσιν αὐτὸν ἡ κνίζουσιν ἢ παίουσι περιθέοντες.
79.4.2.text  στρέφεται δ' ὁ ἐν µέσῳ αἰεί, καὶ πειρᾶται λαβέσθαι τινός· οὗ δ' ἂν λάβηται, οὗτος κάθηται ἐν µέσῳ ἀντ' αὐτοῦ.

79.5.1.text ἔστι δ' ἄλλη ἡ σχοινοφιλίνδα.
79.5.2.text  ἐνταῦθα κάθηνται κύκλῳ οἱ παῖδες, εἷς δέ τις αὐτῶν σχοινίον ἔχων περιέρχεται, καὶ δὴ καὶ τίθησι λαθὼν τὸ σχοινίον παρά τινι τῶν καθηµένων· καὶ ἐὰν μὲν ἀγνοήσῃ ἐκεῖνος παρ' ᾧ τίθεται τὸ σχοινίον, περιθέων περὶ τὸν κύκλον πληγὰς λαμβάνει ὑπ' αὐτῶν· ἐὰν δὲ αἰσθάνηται, περιελαύνει τὸν θέντα τύπτων.

79.6.1.text ἡ δ' ἀποδιδρασκίνδα οὕτως πως γίγνεται.
79.6.2.text  ἐν µέσῳ μὲν εἷς τις κάθηται µύων, ἢ τοὺς ὀφθαλμοὺς αὐτοῦ ἐπιλαμβάνει ἄλλος· οἱ δ' ἀποδιδράσκουσιν.
79.6.3.text  ἐπειδὰν δ' ὁ ἐν µέσῳ ἀναστὰς ἐξερευνᾷ, ἔργον ἐστὶν ἑκάστῳ φθάσαι ἐλθόντι εἰς τὸν ἐκείνου τόπον.

79.7.1.text ἡ δ' ὀστρακίνδα, ἢ ὀστράκου περιβολή, τοιαύτη τίς ἐστι παιδιά.
79.7.2.text  ἑλκυσάντων μὲν τῶν παίδων γραμμὴν ἐν µέσῳ, καὶ διανεµηθέντων, ἀφίησί τις ὄστρακον ἐπὶ τῆς γραμμῆς· τὸ δ' ὄστρακον τὴν μὲν πλευρὰν µέλαιναν ἔχει, τὴν δὲ λευκήν.
79.7.3.text  καὶ οἱ ἕτεροι τῶν παίδων νοµίζουσιν ἑαυτοῖς προσήκειν τὸ λευκόν, οἱ δ' ἕτεροι τὸ µέλαν.
79.7.4.text  ὥστε διώκουσί τε καὶ φεύγουσι κατὰ τὸ χρῶμα· οἱ μὲν µέλανες διώκοντες ἐὰν ἡ µέλαινα πλευρὰ φανῇ ὕπερθεν γενοµένη, οἱ δὲ λευκοὶ ἐὰν ἡ λευκή.
79.7.5.text  καὶ ὃς ἂν ληφθῇ διωκόµενος, οὗτος ὄνος κάθηται.

79.8.1.text ἄλλοτε δὲ ἀφίεμεν ὄστρακον ὑπὲρ τὸ ὕδωρ ἐπιπολῆς, ἀριθμοῦντες ὁπόσα πηδήµατα πηδᾷ ἐν τῇ ὑπὲρ τὸ ὕδωρ ἐπιδρομῇ πρὶν καταδῦναι.
79.8.2.text  οἱ δὲ πηδῶοσιν τῷ ἑτέρῳ ποδὶ µόνον, ἄραντες τὸν ἕτερον· οὗτός ἐστιν ἀσκωλιασμός, οἱ δ' ἀσκωλιάζουσιν.
79.8.3.text  ἀναρρίπτουσι δὲ καὶ πέντε λίθους ἢ ψήφους ἢ ἀστραγάλους, ὥστε ἐπιστρέψαντας τὴν χεῖρα δέξασθαι τὰ ῥιφθέντα ἐπὶ τῆς ἐναντίας πλευρᾶς· ὅπερ ὀνομάζεται τὸ ὀπισθέναρ τῆς χειρός, τὸ δ᾽ ἕτερον µέρος, θέναρ.
79.8.4.text  παῦτ' ἐστὶ τὰ πεντάλιθα, λέγομεν δὲ τοὺς παίζοντας πενταλιθάζειν.

79.9.1.text ἄλλαι δ᾽ εἰσὶ παιδιαὶ βασιλίνδα, µυΐνδα, ἀκινητίνδα, περὶ ὧν τὰ ὀνόματα δηλοῖ ἅττα ἐστίν.

80.0.0.text # **40. ΕΡΜΗΣ**
80.1.1.text ἔπαιζόν ποτε αἱ κόραι.
80.1.2.text  καὶ ἐκάθητο μὲν µία τῶν κορῶν ἐν µέσῳ, αἱ δ' ἄλλαι κύκλον ποιησάµενοι ἐχόρευον, ἄδουσαι· ἡ δ' ἐν µέσω ἀντῇδεν.
80.1.3.text  ἡ δ' ᾠδὴ τοιάδε.
80.1.4.text  αἱ μὲν χορεύουσαι πρῶτον ᾄδουσιν·

80.2.1.text > 
80.2.2.text > χέλει χελώνη, τί ποιεῖς ἐν τῷ µέσῳ;
80.3.1.text ἡ δ' ἐν µέσῳ ἀντᾴδει·

80.4.1.text > 
80.4.2.text > μηρύομαι ἔρια καὶ κροκὴν Μιλησίαν.
80.5.1.text αἱ δ' εὐθύς·

80.6.1.text > 
80.6.2.text > ὁ δ' ἔκγονός σου τί ποιῶν ἀπώλετο;
80.7.1.text καὶ ἥ·

80.8.1.text > 
80.8.2.text > λευκῶν ἀφ' ἵππων εἰς θάλατταν ἥλατο.
80.9.1.text παιζουσῶν δὲ τῶν κορῶν, ἀναβοᾷ τις αὐτῶν, "ἰδού, χελώνη.
80.9.2.text " καὶ ἀναρπάσασα θαυμάζει αὐτήν, οἵους ἔχει τοὺς πόδας καὶ τὸν τράχηλον καὶ τὴν κεφαλὴν καὶ τὸ ὄστρακον.
80.9.3.text  καὶ ταῦτ' ἀκούσασ' ἡ τίτθη, "ἀλλὰ μήν, ἔφη, πάλαι γ' ἦν ἁπαλωτάτη ἡ χελώνη.
80.9.4.text " αἱ δ' ἔφασαν, "ὦ θαυµασία, καὶ πῶς ἐγένετο σκληρά; λέγε δή.
80.9.5.text " δ' ἔλεγεν.

80.10.1.text "ὁ Ζεὺς ἐγάμει τὴν Ἥραν· ηαμῶν δέ, μεγάλην ἑστίασιν ἐποιήσατο, ὥσθ ἐστιᾶν πάντα τὰ ἔφα.
80.10.2.text  καὶ 30 τὰ μὲν ἄλλα ἕῴα ἐς καιρὸν παρῆν\" ἡ δὲ χελώνη οὔ.
80.10.3.text  τῷ ὑστεραίᾳ οὖν ἐπηρώτα ὁ ῄεὺς τὴν χέλώνην, διὰ τέ μόνη οὖκ ἦλθεν ὧν συνεστιασοµένη.
80.10.4.text  ἡ δ' εἶπεν, «οἶκος φίλος, οἶκος ἄριστος ἀγανακτήσας οὖν ὁ Ζεὺς τῇ ἀμουσίᾳ τῆς χελώνης, ἐκέλευσε βαστάζει αὐτὴν 15 τὸν οἶκον ἐσαιεὶ ἐπὶ τοῦ νώτου\" εἶτα ἡ µήτηρ ἔφη,"ἄμεινον τοίνυν ἂν ἦν, εἰ εἴχετο ἀεὶ τῆς αὐτῆς γνώμης ἡ χελώνη: καὶ γὰρ ἐξῆλθεν ἡ κακοδαίµων θύραζε, καὶ ἀπώλετο.
80.10.5.text  ἤδη ὃ αἱ κόραι πεπαυµέναι ἦσαν τοῦ χοροῦ, καὶ ἐθεῶντο τὴν μητέρα τὴν ἐμήν, ἐν ἐλπίδι Ροὖσαι πολλῇ: ἡ δ' εὐθὺς καθηµένη ἐν µέσῳ, εἶπε τοιάδε.

80.11.1.text "ἔστι μὲν δὴ ὁ Ἑρμῆς, ὡς καὶ ἴστε, θεὸς μέγας καὶ φιλάνθρωπος· καὶ γὰρ ὅ τι ἂν εὕρωμεν, εὕρημα δίδωσιν ὁ Ἑρμῆς.
80.11.2.text  ὁ δὲ παῖς ἐστι Διὸς καὶ Μαίας· καὶ ἐπεὶ τάχιστα ἔτεκεν αὐτὸν ἡ µήτηρ, τυλίξασα αὐτὸν ἐν σπαργάνοις ἐτίθει ἐν τῷ λίκνῳ, ὅπου καθεύδειν φιλεῖ τὰ βρέφη.
80.11.3.text  ἀλλ' οὐ πολὺν χρόνον ἔκειτο ἐν τῷ λίκνῳ· ἀλλ' ἐπεὶ ᾖσθετο τὴν μητέρα καθεύδουσαν επὶ τῆς κλίνης, ἐξεπήδα εὐθύς.
80.11.4.text " πρὸς ταῦτά τις τῶν κορῶν, "καὶ πῶς, ἔφη, βρέφος ἂν ὀκπηδήσειεν εὐθὺς τεχθέν;" ἡ δὲ µήτηρ µου, "ἀλλ' ἴσθι θεὸν ὄντα, ἔφη, ὦ γλυκυτάτη· οὐ γὰρ ἂν τοῦτο ποιοίη θνητὸν βρέφος.
80.11.5.text  ἐκπηδήσας οὖν, ἔλαθεν ἐξελθὼν ἐκ τοῦ ἄντρου---ἐν ἄντρῳ γὰρ ἐτέχθη· καὶ ἐξήτει τὰς τοῦ Ἀπόλλωνος βοῦς.
80.11.6.text  ἀλλ' ἰδού, πέλας τοῦ ἄντρου χελώνη· καὶ ἰδὼν τὴν χελώνην κάρτα ἥσθη ὁ Ἑρμῆς· καὶ ἐγέλασεν ἰδὼν σαῦλα βαίνουσαν τὴν χελώνην ῥαιβοῖς τοῖς ποσί· καὶ εἶπε, 'χαῖρε· δέχοµαι γὰρ σύμβολον καλόν.
80.11.7.text  πόθεν ἠμφίεσαι τὸ αἰόλον ὄστρακον τοῦτο, ὦ χελώνη!
80.11.8.text  ἀλλ' οἴσω σ' οἴκαδε λαβών, καὶ ἔσει µοι καλὸν ἄθυρμα.
80.11.9.text  ἆρ' οὐκ εἶπες τῷ Διΐ, ὅτι οἶκος ἄριστος; καὶ μὴν οἴκοι γ' ἄμεινον εἶναι, ἐπεὶ βλαβερὸν τὸ θύραζε ταῦτ' εἰπών, χερσὶν ἀμφοτέραις ἄρας τὴν χελώνην οἴκαδε κοµίζει.
80.11.10.text  καὶ λαβὼν µάχαιραν, ἐξέταμε τὰς σάρκας τῆς χελώνης· καὶ δέρµα βοὸς ἀμφέτεινεν, ὥστε ἠχεῖν καλῶς· εἶτ' ἐνέθηκεν ἐπ' ἄκρας τῆν χελώνης δύο κέρατε, ἔξευξε δὲ τὼ κέρατε ζυγὸν ἐπιθείς· ἐξῆψε δ' ἐκ τοῦ τε ζυγοῦ καὶ τῆ χελώνης ἑπτὰ χορδάς, ὥστε συµφώνους εἶναι.
80.11.11.text  τελευτῶν δὲ πλῆκτρον λαμβάνει, καὶ ψάλλει· καὶ γίγνεται λύρα ἤδη.
80.11.12.text "

80.12.1.text ταῦτ' ἀκούσασαι συνεκρότησαν τὰς χεῖρας αἱ κόραι· φησὶ δέ τις αὐτῶν, "ἀλλ', ὦ μάμμη, πῶς ἄρ' ἔκλεψε τὰς βοῦς; ἦ γὰρ ἔλαθε κλέψας ὁ πανοῦργος;" ἡ δ' ἀπεκρίνατο· "τί µήν; ἀλλ' ἀκούσεσθε.
80.12.2.text  ὁ γὰρ Ἑρμῆς τὴν μὲν λύραν κατέθηκε κρύψας ἐν τοῖς σπαργάνοις· αὐτὸς δέ---ἑσπέρα γὰρ ἦν---ἔφθασεν ἐλθὼν πρὸς τὸν λειμῶνα, ἐν ᾧ ἐνέμοντο αἱ βόες αἱ τοῦ Ἀπόλλωνος· καὶ τῶν βοῶν ἀπέλαβε πεντήκοντα τὰς ἀρίστας· ἤλαυνε δὲ ἄγων κατὰ χῶρον ψάμμου µεστόν, τοιάνδε μηχανὴν μηχανησάµενος· τὰς μὲν ὁπλὰς ἐναντίας ἐποίησε, τάς τ' ὄπισθεν πρόσθεν καὶ τὰς πρόσθεν ὄπισθεν· ὥστε ἐπορεύοντο ἔμπαλιν· καὶ αὐτὸς ὕστατος πορευόµενος ἀνέκρουε τὰς βοῦς, ἐλαύνων ἔμπροσθεν ἑαυτοῦ.
80.12.3.text  τὰ δὲ σάνδαλα τὰ ἑαυτοῦ ἐνετύλιξε κλάδοις πολλοῖς καὶ παντοίοις, ὥστε θαῦμα παρέχειν τοῖς ἰδοῦσιν· οὕτως γοῦν ἄφραστα καὶ ἄγνωστα ἦν τὰ ἴχνη.
80.12.4.text  καὶ δὴ καὶ ἰδὼν ἄν τις τὰ ἴχνη ἐνόμισεν ἐξ ἐναντίου πορεύσασθαι τὰς βοῦς.
80.12.5.text  καὶ ἄλλον μὲν οὐδέν εἶδεν, γέρων δέ τις ἦν ἐν τῇ ὁδῷ σκάπτων περὶ τὰς ἀμπέλους· τοῦτον τὸν γέροντα ἰδὼν ὁ Ἑρμῆς προσεῖπεν· 'ὦ γέρον, ἄμεινον μὲν ἰδόντα μὴ ἐδεῖν, καὶ ἀκούσαντα κωφὸν εἶναι, ἐὰν μὴ σὸν ἔργον ᾖ τι.
80.12.6.text ' μετὰ τοῦτον οὐδέν ἄλλον εἶδεν, ἕως τὰς βοῦς εἰς αὐλὴν ἤλασεν.
80.12.7.text  ἔλαμπε δ' ἡ σελήνη.
80.12.8.text  ἐνθένδε συλλέγει μὲν ξύλα πολλά· καὶ λαβὼν ὄζον δάφνης, τῇ µαχαίρᾳ ἐπέλεψε· ἐπιλέψας δὲ ὀξὺν ἐποίει· καὶ καταθεὶς μὲν χαμαὶ ἄλλο τι ξύλον ξηρόν, λαβὼν δὲ ταῖς χερσὶν τὸν κλάδον, ἐπιθεὶς δ' ἐπὶ τοῦ ξύλου τὸν κλάδον, ἐδίνει ἔχων τὸν κλάδον ἀμφοτέραις ταῖς χερσίν, ὥσπερ τρύπανον δινοῦσιν οἱ τέκτονες, ἕως καπνόν τε καὶ πῦρ ἀνέδωκεν.
80.12.9.text  οὕτως μέν νυν πρῶτον ἐφεῦρε τὰ πυρεῖα ὁ Ἑρμῆς.
80.12.10.text  καὶ ἐπειδὴ τὸ πῦρ ἔκαιεν, ἅπτει εὐθὺς τὰ ξύλα· καὶ φλὸξ λάμπει.
80.12.11.text  ἔπειτα δύο βοῦς ἐξελαύνει ἐκ τῆς αὐλῆς, καὶ σφάξει, καὶ κρέα τέμνει, καὶ ὁπτᾷ ἀμφ' ὀβελοῖς· δώδεκα ποιεῖ μοίρας τοῖς µεγάλοις θεοῖς δώδεκα οὔσι· τὰ δ' ἄλλα κατατίθησιν ἐν τῇ αὐλῆ.
80.12.12.text  αὐτὸς δ' οὐκ ἐσθίει, καίπερ πεινῶν· οὐκέτι γὰρ ἤσθιε κρέας· γάλα µόνον ἔπινεν.
80.12.13.text  καὶ τελευτῶν τά τε σάνδαλα προῆκεν εἰς τὸν ποταμόν καὶ τοὺς ἄνθρακας ἔσβεσεν καὶ ἀνεχώρει πρὸς τὸ ἄντρον· εἰσελθὼν δ' εἰς τὸ ἄντρον, κατεκεῖτο ἐν τῷ λίκνῳ, ἐντυλίξας ἑαυτὸν τοῖς σπαργάνοις.
80.12.14.text "

80.13.1.text ταῦτα μέν νυν εἶπεν ἡ µήτηρ µου· ἐθαύμασαν δὲ κάρτα αἱ κόραι, οἷα ἐποίησεν ὁ Ἑρμῆς τηλικοῦτος ὤν.
80.13.2.text  καὶ λέγει ἡ µήτηρ· \"ὁρᾶτε, ὦ κόραι, οἷον τὸ θαῦμα τῶν θεῶν.
80.13.3.text  ὁ γὰρ Ἑρμῆς, ἐῷος γεγονώς, περὶ µεσημβρίαν ἐκιθάριζε, καὶ ἑσπέριος ἔκλεψε τὰς βοῦς τοῦ Ἀπόλλωνος, ἐν τῇ αὐτῇ ἡμέρᾳ ἐν ᾗ περ ἔτεκεν αὐτὸν ἡ Μαῖα.
80.13.4.text  ἀλλὰ τὰ μετὰ ταῦτα οὐχ ἧττον θαυμάσια.
80.13.5.text  ἠγέρθη γὰρ ἡ Μαῖα ἐξ ὕπνου· οὐδ' ἔλαθεν αὐτὴν τὸ γενόµενον, θεὸν οὔσαν· καὶ ἰδοῦσ' αὐτὸν κείµενον ἐν τῷ λίκνῳ, ἔχοντα τῇ ἀριστερᾷ τὴν χελώνην, ἐπυνθάνετο τί γέγονε, λέγουσα τάδε.
80.13.6.text  'πόθεν ἔρχῃ, ὦ ἀναιδέστατε; νῦν σε μάλ' οἶμαι δίκην δώσειν τῷ Ἀπόλλωνι, πληγὰς λαβόντα ἢ δεθέντα· ὡς μέγα κακὸν ἐφύτευσέ σ' ὁ πατήρ.
80.13.7.text ' ἀμείβεαι δ' ὁ παῖς δόλια λέγων· 'μῆτερ ἐμή, τί µε πλύνεις οὕτως, νήπιον ὄντα; ὃς οὐδὲ σύνοιδ' ἐμαυτῷ κακόν, καὶ φοβοῦμαι τὴν σὴν λοιδορίαν.
80.13.8.text  ἀλλ' ἴσθι μ' οὐκ αἰεὶ μενοῦντα ἐν τῷδε τῷ ἄντρῳ· ἄμεινον γὰρ συνοικεῖν τοῖς θεοῖς καὶ πλούσιον εἶναι.
80.13.9.text  ἐγώ τοι κἀμαυτὸν βοσκήσω καὶ σέ· τέχνην τὴν ἀρίστην ἀσκήσω, καὶ κτήσοµαι ὅσα δίκαιὀν ἐστι κτήσασθαι οὐχ ἧττον ἢ Απόλλων.
80.13.10.text  καὶ ἐὰν μὴ δῷ ὁ πατήρ, ὄμνυμι ἦ μὴν δεινότατος ἔσεσθαι κλεπτῶν.
80.13.11.text  ἐὰν δέ µε ζητήσῃ ὁ Απόλλων, ἔχω δὴ ὅ τι ἀμείψομαι αὐτῷ.
80.13.12.text  εἶμι γὰρ εἰς τὸν ναὸν αὐτοῦ τὸν ἐν Δελφοῖς, ἐν ᾧ πολλοί εἰσι τρίποδες καὶ λέβητες καὶ χρυσὸς πολύς, πολὺς δὲ σίδηρος, πολλὴ δ' ἐσθής· κλέψω δ' ἐκεῖθεν ἅλις, σὺ δ' ὄψει ἐὰν ἐθέλῃς.
80.13.13.text '

80.14.1.text \"οὗτοι µέν νυν ταῦτ' ἔλεγον· ὁ δ' Απόλλων ἕωθεν ἐπὶ νομὸν ἦλθεν· ἐλθὼν δ' ἐπὶ νοµόν, εὗρε πεντήκοντά τινας βοῦς, τὰς ἀρίστας, ἀπολωλυίας ἐκ τῆς ἀγέλης.
80.14.2.text  ζητῶν δὲ τὰς βοῦς ἀπαντᾷ τῷ γέροντι· καὶ πυνθάνεται ἀπὸ τοῦ γέροντος λέγων τάδε· 'ὦ γέρον, ζητῶν τὰς βοῦς ἔρχομαι· σὺ δ' ἂν λέγοις µοι, πότερόν τιν' ἄνδρ' ἑόρακας πορευόµενον μετὰ βοῶν.
80.14.3.text ' ἀμείβεται δ' ὁ γέρων· 'ὦ φίλε, χαλεπὸν μὲν λέγειν ὅσα ὁρᾷ τις πάντα· πολλοὶ γὰρ ὁδοιπόροι παρέρχονται, οἱ μὲν κακὰ φρονοῦντες οἱ δὲ καλά· ἀλλ' ἐγὼ ὅλην τὴν χθὲς ἡμέραν ἔσκαπτον περὶ τὰς ἀμπέλους· ἀλλ' οἶμαι, οὐ γὰρ οἶδα σαφῶς, ἑορακέναι παῖδα, ὃς ἤλαυνε βοῦς, παῖδα νήπιον, ὦ βασιλεῦ, εἶχε δὲ ῥάβδον, καὶ τὰς μὲν βοῦς ἐξόπισθεν ἤλαυνε, ἐχούσας τὰς κεφαλὰς ἐναντίον ἑαυτοῦ.
80.14.4.text '

80.15.1.text \"ταῦτα μὲν δὴ ἀποκρίνεται ὁ γέρων· ὁ δ' ἀκούσας θᾶττον ἤδη προὔβαινε· καὶ ἐν ὁδῷ κατενόησε τὰ ἴχνη, καὶ ἔλεγεν· 'ὦ Γῆ καὶ θεοί, οἷα ὁρῶ, ἴχνη πάλιν τετραµµένα βοῶν, καὶ δὴ καὶ ἄλλα βήµάτα, οὔτ' ἀνδρὸς ὄντα οὔτε γυναικός, οὐδὲ λύκων οὐδὲ μὴν λεόντων· ἦ που κενταύρου λέγοιμ' ἂν ταῦτα εἶναι; δεινὰ γοῦν πάντων μάλιστα.
80.15.2.text ' ἑπόμενος δὲ τοῖς ἴχνεσιν, ἀφίκετο πρὸς τὸ ἄντρον.
80.15.3.text  ὁ δ' Ἑρμῆς ὁρῶν προσιόντα αὐτόν, κατέδυ εἰς τὰ σπάργανα· ἐν δ' ὀλίγῳ συνήλαυνε κεφαλήν τε καὶ πόδας καὶ χεῖρας· καὶ σχῆμα μὲν ἐποίει ὡς καθεύδων, τῷ δ' ὄντι ἠγρύπνει· χελώνην δ' εἶχεν ὑπὸ μασχάλης.
80.15.4.text  ἔγνω δ' ὁρῶν ὁ Ἀπόλλων τήν τε νύμφην καὶ τὸν παῖδα· καὶ ἐρευνήσας κατὰ πᾶν τὸ ἄντρον, ἔλεγε τάδε· 'ὦ παῖ, ὃς ἐν λίκνῳ κεῖσαι, µήνυέ µοι τὰς βοῦς θᾶττον· ἐπεὶ διοισόµεθα νωῒ οὐ κατὰ κόσμον.
80.15.5.text  ῥίψω γάρ σε ἐς Τάρταρον λαβών.
80.15.6.text  ἐς σκότον δεινὸν καὶ ἀμήχανον· ἐξ οὗ οὐκ ἔστιν ὅστις λύσει σ᾿ οὐδείς.
80.15.7.text ' ἀποκρίνεται δ' ὁ παῖς, δόλια φρονῶν· 'ὦ Ἀπολλον, τί τόδε λέγεις; τί ζητεῖς βοῦς ἐνθάδε; οὐκ εἶδον, οὐκ ἐπυθόμην, οὐκ ἄλλου ἤκουσα μῦθον· οὐκ ἄν σοι μηνύσαιμ' ἔγωγε, οὐδ' εἰ μισθὸν ὑπόσχοιο.
80.15.8.text  ἦ γὰρ ἔοικα ἑλατῆρι βοῶν ἐγώ; οὐκ ἐμόν γ' ἔργον τοῦτο, ἀλλὰ ὕπνος τε, καὶ γάλα καὶ σπάργανα ἔχειν, καὶ λουτρὰ θερμά.
80.15.9.text  θαῦμα δ' ἂν εἴη µέγα, εἱ παῖς νήπιος βοῦς ἐλαύνοι ἀλλὰ χθὲς ἐγενόμην, ἀλλ' ἁπαλοὶ οἱ πόδες, τραχεῖα δὲ γῆ.
80.15.10.text  εἰ δ' ἐθέλεις, ὄμνυμι τὴν πατρὸς κεφαλήν, ἦ μὴν μὴ κλέψαι τὰς βοῦς.
80.15.11.text ' ταῦτ' ἔλεγεν ὁ Ἑρμῆς· ὁ δ' Ἀπόλλων γελάσας, 'ὦ πανοῦργε, ἔφη, ἦ πολλοὺς ἀπατήσειν σ᾿ οἴομαι, οἷα πεποίηκας ἐμέ.
80.15.12.text  ἀλλ' ἐκ λίκνου κατάβα· καὶ κεκλήσῃ ἀρχηγὸς κλεπτῶν.
80.15.13.text ' ὧς ἄρ' ἔλεγεν ὁ Ἀπόλλων, καὶ λαβὼν τὸν παῖδα ἔφερε ταῖς χερσίν· ὁ δ' ἐπέπταρε, οἰωνὸν χρηστόν· ὁ δ' Ἀπόλλων µειδιάσας λέγει πρὸς αὐτόν· 'θάρρει, βρέφος· τοιούτῳ γὰρ οἰωνῷ οὐκ ἔστιν ὅπως οὐχ εὑρήσω τὰς βοῦς, σὺ δέ μοι ἡγεμὼν γενήσῃ.
80.15.14.text ' ταῦτ' εἶπεν· ὁ δὲ ἐκάλυψε ταῖς χερσὶν τὰ ὦτα, καὶ ἐβύα λέγων· 'ποῖ µε φέρεις, ὦ θαυμάσιε; ἦ µοι λοιδόρῃ βοῶν ἕνεκα; εἴθ' ἀπόλοιτο γένος βοῶν· οὐ γὰρ ἔκλεψα τὰς σὰς βοῦς ἔγωγε, οὐδ' ἤκουσα ὅστις ἔκλεψεν, οὐδὲ μὴν οὐδ' οἶδ' αἵτινές εἰσι βοῦς· τὸ γὰρ ὄνομα µόνον ἐπίσταμαι ἀκούσα.
80.15.15.text  δός μοι δίκην καὶ δέξαι παρὰ Διὶ Κρονίωνι.
80.15.16.text '

80.16.1.text "ταῦτα δὴ ἐπεὶ ἀπεκρίνατο ὁ παῖς, ἀφίκοντο πρὸς τὸν Ὄλυμπον· οἱ δ' ἀθήνατοι ἦσαν ἐν τῷ Ὀλύμπῳ συλλελεγμένοι.
80.16.2.text  καὶ ἔστησαν ὅ θ' Ἑρμῆς καὶ ὁ Λητοῦς υἱὸς ἔμπροσθεν τοῦ Διός· ὁ δὲ Ζεὺς ἔλεγε πρὸς τὸν Ἀπόλλωνα· 'Φοῖβε, πόθεν ἄγεις ταύτην τὴν ἄγραν; σπουδαῖον δὴ πρᾶγμα ἦλθεν ἐς ὁμιλίαν θεῶν.
80.16.3.text ' ἀποκρίνεται δ' ὁ Ἀπόλλων, 'ὦ πάτερ, ἀκούσῃ μῦθον οὐ φαῦλον.
80.16.4.text  τὸν παῖδα δὴ τοῦτον εὗρον ἐγώ, ὅστις ἐστίν, ἐν ἄντρῳ τῆς Κυλλήνης, οἷον οὐδείς πω ἑόρακεν ἀνθρώπων οὐδὲ θεῶν.
80.16.5.text  οὗτος γὰρ κλέψας τὰς ἐμὰς βοῦς χθές, ἤλαυνεν ἑσπέριος παρ' αἰγιαλόν, στρέψας ἔμπαλιν τὰ ἴχνη οὐκ οἶδ' ὅπως· αὐτὸς δ' ἐλάσας κατέκετο ἐν τῷ λίκνω ἥσυχος, τὼ δ' ὀφθαλμὼ ὠμόργνυ ὥσπερ οὐδὲν εἰδώς, καὶ ἔλεγεν,"οὐκ εἶδον, οὐκ ἐπυθόμην, οὐκ ἄλλου ἤκουσα µῦθον, οὐδὲ μὴν οὐδ' οἶδ' ὅ τι ἐστὶν ἡ βοῦς, πλὴν τοῦ ὀνόματος µόνον.
80.16.6.text \"'

80.17.1.text \"ὁ μέν νυν ταῦτ' εἶπεν· ὁ δ' Ἑρμῆς ἀπεκρίνατο· 'Ζεῦ πάτερ, ἐγώ σοι ἐρῶ τὴν ἀλήθειαν· νήπιος γάρ εἰμι, οὐδ' οἶδα ψεύδεσθαι.
80.17.2.text  ἦλθεν εἰς ἡμετέρου ζητῶν βοῦς οὗτος, οὐδὲ μάρτυρα παρέσχεν οὐδένα· μηνύειν δέ μ' ἐκέλευεν ὑπ' ἀνάγκης, ἀπειλῶν ἦ μὴν καταβαλεῖν μ' ἐς Τάρταρον.
80.17.3.text  ἀλλ' ἐγὼ χθιζὸς ἐγενόμην, ὡς καὶ αὐτὸς οἶδεν, οὐδ' ἔοικα δήπου ἐλατῆρι βοῶν.
80.17.4.text  πείθου (καἱ γὰρ πατὴρ φὴς σὺ εἶναι) ὡς οὐκ ἤλασα βοῦς οἴκαδε· οὕτως ὄλβιος εἴην, ὡς οὐκ ἔβην ὑπὲρ οὐδόν· τοῦτο λέγω ἀληθῶς.
80.17.5.text  οἶσθα καὶ αὐτὸς ὅτι οὐκ αἴτιός εἰμι· καὶ λέγω ἐφ' ὅρκου· οὐ μὰ τὰς πύλας τάσδε.
80.17.6.text  καὶ μὴν τίσω γ' ἐκείνῳ ποτὲ τὸ ψεῦδος· σὺ δὲ βοήθει τοῖς ἥττοσιν.
80.17.7.text '

80.18.1.text "ταῦτ' εἶπεν ὁ Ἑρμῆς, ἐν σπαργάνοις ὤν· ἀκούσας δ' ὁ Ζεὺς µέγ' ἐγέλασε· καὶ εὐθὺς ἐκέλευσεν ἄμφω μὲν ζωτεῖν, δεῖξαι δ' Ἑρμῆν ὅπου ἔκρυψε τὰς βοῦς· ὁ δ' ἐπείθετο.
80.18.2.text  ἰδὼν δὲ τὰς βοῦς ὁ Απόλλων εἶπε· 'πῶς, ὦ παῖ, ἠδύνω σφάζειν δύο βόε, νεογνὸς ὤν; θαυμάζω σε τοῦ κράτους· ἀλλ' οὐ χρή σ' αὐξάνεσθαι µέγαν.
80.18.3.text ' καὶ ταῦτ' εἰπὼν ἔμελλε μὲν δεσμεύσειν αὐτόν, ὁ δὲ λαβὼν τὴν λύραν τῇ ἀριστερᾷ καὶ τῇ δεξιᾷ τὸ πλῆκτρον, οὕτως ἔψαλλε καὶ τοιοῦτο µέλος ᾖδεν, ὥσθ' ὁ Απόλλων ἐγέλασεν ἡσθείς, καὶ 'ὦ πανοῦργε, ἔφη, ἀξίαν µοι ἔδωκας τιμὴν καὶ πεντήκοντα βοῶν.
80.18.4.text  πόθεν ἔχεις τὸ καλὸν τοῦτ' ἄθυρμα, καὶ πόθεν τέχνην τοιαύτην; τίς σ' ἐδίδαξεν; δόξα δὴ ἔσται σοι ἥδε, οἷον κιθαρίζεις.
80.18.5.text  ἀμείβεται ὁ Ἑρμῆς· 'οὐδεὶς φθόνος, ὦ Ἄπολλον· ἰδού, δίδωµί σοι τὴν χελώνην.
80.18.6.text  ᾆδε καὶ κιθάριξε, ἐπεὶ βούλει· σὺ δέ µοι δὸς κῦδος.
80.18.7.text ' καὶ δὴ καὶ ἐδίδου τὴν λύραν, ἐδέξατο δ' ὁ Ἀπόλλων ἡσθείς.
80.18.8.text  καὶ ὅρκον ὠμνύτην µέγαν, μὰ Στυγὸς ὕδωρ, ὁ μὲν Ἀπόλλων φίλος ἔσεσθαι τῷ Ἑρμῆ, ὁ δ' Ἑρμῆς µήποτε κλέψειν τὰ τοῦ Ἀπόλλωνος.
80.18.9.text "

80.19.1.text τοιαῦτ' ἔλεγεν ἡ μήτηρ· αἱ δὲ κόραι πᾶσαι ἥσθησάν τε τῷ μύθῳ, καὶ δὴ καὶ ἄλλον ἠξίουν ἀκούειν.
80.19.2.text  ἡ δ' οὐκ ἤθελεν· ὥρα γὰρ ἦν δείπνου.

81.0.0.text # **41. ΚΡΙΣΙΣ**
81.1.1.text ἐξήλθομεν εἰς τὰ ὄρη ἐγώ τε καὶ ὁ ἀδελφός, καὶ περὶ µεσηµβρίαν, θάλποντος τοῦ ἡλίου, ἐπαυσάμεθα παρὰ κρηνῇ· καὶ ἰδοὺ τρεῖς ἄνδρες καὶ γυνή· οἱ μὲν δύο ἄγροικοι ἦσαν, ὁ δὲ ἦν γέρων τις.
81.1.2.text  ἠμφισβήτουν δὲ περί τινος πράγματος.
81.1.3.text  καὶ τὰ ὀνόματα τῶν ἀνδρῶν εἰδὼς ἐρῶ· ἦσαν γὰρ οἱ ἄγροικοι Δᾶος καὶ Συρισκός, ὁ δὲ γέρων Σμικρίνης.
81.1.4.text  διελέγοντο δ' ὧδε.

81.2.1.text **Σ.
81.2.2.text ** ἀδικεῖς, φεύγεις τὸ δίκαιον.

81.3.1.text **Δ.
81.3.2.text ** συκοφαντεῖς· οὐ δεῖ σ' ἔχειν τὰ μὴ σά.

81.4.1.text **Σ.
81.4.2.text ** ἐπιτρεπτέον τινὶ περὶ τούτων ἐστί.

81.5.1.text **Δ.
81.5.2.text ** βούλομαι· κρινώµεθα.

81.6.1.text **Σ.
81.6.2.text ** τίς οὖν;

81.7.1.text **Δ.
81.7.2.text ** ἐμοὶ μὲν πᾶς ἱκανός.

81.8.1.text **Σ.
81.8.2.text ** τοῦτον λαβεῖν βούλει κριτήν;

81.9.1.text **Δ.
81.9.2.text ** ἀγαθῇ τύχῃ.

81.10.1.text **Σ.
81.10.2.text ** πρὸς τῶν θεῶν, ὦ βέλτιστε, μικρὸν ἂν σχολάσαις ἡμῖν χρόνον;

81.11.1.text **Σμ.
81.11.2.text ** ὑμῖν; περὶ τίνος;

81.12.1.text **Σ.
81.12.2.text ** ἀντιλέγομεν πρᾶγμά τι.

81.13.1.text **Σμ.
81.13.2.text ** τί οὖν ἐμοὶ µέλει;

81.14.1.text **Σ.
81.14.2.text ** κριτὴν τούτου ζητοῦμεν ἴσον· εἰ δή σε μηδὲν κωλύει, διάλυσον ἡμᾶς.

81.15.1.text **Σμ.
81.15.2.text ** ὦ κάκιστ' ἀπολούμενοι, ἆρα δίκας λέγοντες περιπατεῖτε, διφθέρας ἔχοντες;

81.16.1.text **Σ.
81.16.2.text ** ἀλλ' ὅμως, δὸς τὴν χάριν, πάτερ· βραχὺ γὰρ τὸ πρᾶγμα, καὶ ῥᾷδιον μαθεῖν.
81.16.3.text  μὴ καταφρονήσῃς, πρὸς θεῶν.

81.17.1.text **Σμ.
81.17.2.text ** ἐμμενεῖτε οὖν, εἰπέ μοι, οἷς ἂν δικάσω;

81.18.1.text **Σ.
81.18.2.text ** πάντως.

81.19.1.text **Σμ.
81.19.2.text ** ἀκούσομαι· τί γὰρ τὸ κωλῦον; σὺ πρότερος ὁ σιωπῶν λέγε.

81.20.1.text **Δ.
81.20.2.text ** μικρόν γ' ἄνωθεν, ἵνα ᾗ σοι σαφῆ τὰ πράγµατα.
81.20.3.text  ἐν τῷ δασεῖ τῷ πλησίον τούτων τῶν χωρίων ἐποίμαινον, ὦ βέλτιστε, τριακοστὴν ἴσως ταύτην ἡµέραν, αὐτὸς µόνος, καὶ εὗρον ἐκκείμενον παιδάριον νήπιον, ἔχον δέραια, καὶ τοιοῦτόν τινα κόσμον.

81.21.1.text **Σ.
81.21.2.text ** περὶ τούτων ἐστίν.

81.22.1.text **Δ.
81.22.2.text ** οὐκ ἐᾷ λέγειν.

81.23.1.text **Σμ.
81.23.2.text ** ἐὰν λαλῇς µεταξύ, καθίζοµαί σου τῇ βακτηρίᾳ.

81.24.1.text **Δ.
81.24.2.text ** καὶ δικαίως.

81.25.1.text **Σμ.
81.25.2.text ** λέγε,

81.26.1.text **Δ.
81.26.2.text ** λέγω.
81.26.3.text  ἀνειλόμην, ἀπῆλθον οἴκαδε ἔχων αὐτά· τρέφειν ἔμελλον.
81.26.4.text  ἀλλ' ἐν νυκτὶ βουλὴν διδοὺς ἐμαυτῷ, διελογιξόµην· τί μοι παιδοτρφίας καὶ κακῶν; πόθεν δ' ἐγὼ ἀναλώσω τοσαῦτα; τί φροντίδων ἐμοί; τοιουτοσί τις ἦν.
81.26.5.text  ἕωθεν πάλιν ἐποίµαινον· ἦλθεν δ' οὗτος (ἔστι δ' ἀνθρακεύς) εἰς τὸν αὐτὸν τόπον, ἐκπρίσων στελέχη.
81.26.6.text  πρότερον δέ µοι συνήθης ἐγεγόνει.
81.26.7.text  ἐλαλοῦμεν ἀλλήλοις· ὁ δὲ σκυθρωπὸν ὄντα μ' ἰδών, "τί σύννους, φησί, Δᾶος;" "ὅτι σύννους ἐγώ; περίεργός εἰμι.
81.26.8.text " καὶ λέγω αὐτῷ τὸ πρᾶγμα, ὡς εὗρον τὸ παιδάριον, ὡς ἀνειλόμην, ὁ δὲ τότε μὲν εὐθύς πρὶν πάντ' εἰπεῖν, ἐδεῖτο· "ἐμοὶ τὸ παιδίον δός· γυναῖκα γὰρ ἔχω· τεκούσῃ δ' ἀπέθανε τὸ παιδίον.
81.26.9.text "

81.27.1.text **Σμ.
81.27.2.text ** ἐδέου σύ γε;

81.28.1.text **Σ.
81.28.2.text ** ἐδεόμην.

81.29.1.text **Δ.
81.29.2.text ** ὅλην τὴν ἡμέραν κατέτριψε· δεοµένῳ καὶ πείθοντί µε, ὑπεσχόμην, ἔδωκα, ἀπῆλθε µυρία εὐχόµενος ἀγαθά· κατεφίλει τὰς χεῖρας λαβών.

81.30.1.text **Σμ.
81.30.2.text ** ἐποίεις ταῦτα;

81.31.1.text **Σ.
81.31.2.text ** ἐποίουν.

81.32.1.text **Δ.
81.32.2.text ** ἀπηλλάγη.
81.32.3.text  καὶ περιτυχών µοι ἄφνω μετὰ τῆς γυναικός, ἀξιοῖ ἀπολαμβάνειν τὰ συνεκτεθέντα τούτῳ· μικρὰ δ' ἦν ταῦτα, λῆρός τις, οὐδέν· καὶ δεινὰ πάσχειν φησίν, διότι οὐκ ἀποδίδωμι, ἀλλ' αὐτὸς ἀξιῶ ἔχειν ταῦτα.
81.32.4.text  ἐγὼ δέ γ' αὐτὸν φημὶ δεῖν χάριν ἔχειν, οὗ µετέλαβεν δεόµενος.
81.32.5.text  εἰ μὴ πάντα δίδωμι, τί δεῖ μέμφεσθαι; εἰ γὰρ βαδίζων ἅμ' ἐμοὶ εὗρε ταῦτα, καὶ ἦν κοινὸς Ἑρμῆς, τὸ μὲν ἂν ἔλαβεν οὗτος, τὸ δ' ἐγώ· ἀλλὰ μόνος εὗρον ἐγώ· σὺ δ' οὐ παρὼν οἴει πάντα δεῖν ἔχειν αὐτός ἐμὲ δ' οὐδέν; τὸ τέλος· δέδωκά σοι ἑκών τι τῶν ἐμῶν· εἰ τοῦτ' ἀρέσκει, καὶ νῦν ἔχε· εἰ δὲ μὴ ἀρέσκει, ἀπόδος πάλιν καὶ μηδὲν ἀδίκει.
81.32.6.text  πάντα δ' οὐ δεῖ σ' ἔχειν.
81.32.7.text  εἴρηκα τόν γ' ἐμὸν λόγον.

81.33.1.text **Σ.
81.33.2.text ** εἴρηκεν;

81.34.1.text **Σμ.
81.34.2.text ** οὐκ ἤκουσας; εἴρηκεν.

81.35.1.text **Σ.
81.35.2.text ** καλῶς.
81.35.3.text  οὐκοῦν ἐγὼ μετὰ ταῦτα.
81.35.4.text  μόνος εὗρε τὸ παιδίον οὗτοσί, καὶ πάντα ταῦθ' ἃ νῦν λέγει ὀρθῶς λέγει, ὦ πάτερ· καὶ γέγονε οὕτως· οὐκ ἀντιλέγω.
81.35.5.text  δεόµενος, ἱκετεύων, λιπαρῶν ἐγὼ ἔλαβον παρ' αὐτοῦ τοῦτο· ἀληθῇ γὰρ λέγει.
81.35.6.text  ποιµήν τις, πρὸς ὃν ἐλάλησεν, ἐξήγγειλέ µοι, συνευρεῖν αὐτὸν ἅμα κόσμον τινά· ἐπὶ τοῦτον τὸν κόσμον ὦ πάτερ, πάρεστιν αὐτὸς ὁ παῖς.
81.35.7.text ---τὸ παιδίον δός μοι, γύναι.
81.35.8.text ---οὗτός σ' ἀπαιτεῖ, ὦ Δᾶε, τὰ δεραια καὶ γνωρίσματα· ἑαυτῷ γάρ φησι ταῦτ' ἐπιτεθῆναι κόσμον, οὐ σοὶ διατροφήν.
81.35.9.text  νῦν, βέλτιστε, γνωστέον σοι ταῦτα, ὡς ἐμοὶ δοκεῖ· πότερον δεῖ ταῦτα, ἅττα ποτ' ἐστί, τηρεῖσθαι, κατὰ τὴν δόσιν τῆς μητρός, ἕως ἂν ἐκτραφῇ τὸ παιδίον· ἢ τὸν κλέψαντα ἔχειν τἀλλότρια, εἰ καὶ πρῶτος εὗρεν.
81.35.10.text  τί οὖν οὐκ ἀπῄτουν ταῦτα τότε, ὅτ' ἐλάμβανον τὸ παιδίον; οὔπω ᾔδη εὑρημένα.
81.35.11.text  ἥκω δὲ καὶ νῦν οὐκ ἐμαυτοῦ γ' ἕνεκα ἀπαιτῶν οὐδέν· ποῦ δὲ κοινὸς Ἑρμῆς, ὅπου πρόσεστι σῶμα ἀδικούμενον; οὔκ ἐστιν εὕρεσις αὕτη, ἀλλ' ἀφαίρεσις.
81.35.12.text  βλέψον δὲ κἀκεῖ, πάτερ· ἴσως οὑτοσὶ γενναῖός τίς ἐστι τὸ γένος, ὑπὲρ ἡμᾶς, καὶ ἐν ἐργάταις τραφεὶς ὑπερόψεται ταῦτα, καὶ τολμήσει ἐλεύθερόν τι ποιεῖν, θηρᾶν λέοντας, βαστάζειν ὅπλα, τρέχειν ἐν ἀγῶσιν.
81.35.13.text  ἆρ' οὐ Νηλέα τινὰ καὶ Πελίαν εὗρε πρεσβύτης ἀνὴρ αἰπόλος, ἔχων διφθέραν οἵαν καὶ ἐγὼ νῦν; ὡς δ' ᾖσθετο αὐτοὺς κρείττονας ἑαυτοῦ ὄντας, λέγει τὸ πρᾶγμα, ὡς εὗρεν, ὡς ἀνείλετο.
81.35.14.text  ἔδωκε δ' αὐτοῖς πηρίδιον γνωρισμάτων, ἐξ οὗ µαθόντες τὰ καθ' αὐτοὺς σαφῶς, ἐγένοντο βασιλῆς, οἱ πρότερον ὄντες αἰπόλοι.
81.35.15.text  εἰ δ' ὁ Δᾶος ἐκλαβὼν ἐκεῖνα ἀπέδοτο, ἵνα κερδάνειε δραχμὰς δώδεκα, ἀγνῶτες ἂν διετέλουν ὄντες τὸν πάντα χρόνον, οἱ τηλικοῦτοι ὄντες καὶ τοιοῦτοι τὸ γένος.
81.35.16.text  οὐ δὴ καλῶς ἔχει τὸ μὲν σῶμα ἐκτρέφειν ἐμέ, τὴν δὲ σωτηρίας ἐλπίδα λαβόντα Δᾶον ἀφανίσαι, πάτερ.
81.35.17.text  πολλάκις διὰ γνωρίσματα ἔσωσέ τις ἀδελφὸν ἢ μητέρα.
81.35.18.text  ἔστιν ἐπισφαλὴς φύσει ὁ βίος, πάτερ, ἁπάντων· ὥστε μετὰ προνοίας δεῖ τηρεῖν τὰ τοιαῦτα.
81.35.19.text  ἀλλά, φησίν, ἀπόδος, εἰ μὴ ἀρέσκει.
81.35.20.text  τοῦτο γὰρ οἴεταί που ἰσχυρόν τι ἔχειν πρὸς τὸ πρᾶγμα.
81.35.21.text  οὔκ ἐστι δίκαιον, εἴ τι τῶν τούτου δεῖ σ' ἀποδιδόναι, καὶ τοῦτον πρὸς ζητεῖ λαβεῖν, ἵνα ὠσφαλέστερον πονηρὸς γένῃ.
81.35.22.text  εἴρηκα· κρῖνον ὅ τι δίκαιον νομίζεις.

81.36.1.text **Σμ.
81.36.2.text ** ἀλλὰ ῥάδιόν ἐστι κρίνειν.
81.36.3.text  πάντα τὰ συνεκκείµενα τοῦ παιδίου ἐστί· τοῦτο γιγνώσκω.

81.37.1.text **Δ.
81.37.2.text ** καλῶς· τὸ παιδίον δέ;

81.38.1.text **Σμ.
81.38.2.text ** οὐ μὰ Δία γνώσομαι εἶναι τὸ παιδίον τοῦ νῦν ἀδικοῦντος, ἀλλὰ τοῦ βοηθοῦντος.

81.39.1.text **Σ.
81.39.2.text ** πόλλ' ἀγαθά σοι γένοιτο.

81.40.1.text **Δ.
81.40.2.text ** δεινή γ' ἡ κρίσιν, νὴ τὸν Δία τὸν Σωτῆρα· πάνθ' εὑρὼν ἐγὼ πάντα περιέσπασµαι, ὁ δ' οὐχ εὑρὼν ἔχει.
81.40.3.text  οὐκοῦν ἀποδιδῶ;

81.41.1.text **Σμ.
81.41.2.text ** φημί.

81.42.1.text **Δ.
81.42.2.text ** δεινή γ' ἡ κρίσις, ἢ μηδὲν ἀγαθόν µοι γένοιτο.

81.43.1.text **Σμ.
81.43.2.text ** φέρε ταχύ.

81.44.1.text **Σ.
81.44.2.text ** ὦ Ἡράκλεις, οἷα πέπονθα.

81.45.1.text **Σµ.
81.45.2.text ** τὴν πήραν λαβὲ καὶ δεῖξον.

81.46.1.text **Δ.
81.46.2.text ** βραχὺ πρόσμεινον, ἱκετεύω σ', ἵν' ἀποδῶ.
81.46.3.text  τί γὰρ ἐγὼ ἐπέτρεψα τούτῳ;

81.47.1.text **Σμ.
81.47.2.text ** δός ποτ', ἐργαστήριον.

81.48.1.text **Δ.
81.48.2.text ** αἰσχρά γ' ἐστὶν ἃ πέπονθα.

81.49.1.text **Σ.
81.49.2.text ** πάντ' ἔχεις;

81.50.1.text **Σμ.
81.50.2.text ** οἴομαί γε δή, εἰ µή γέ τι καταπέπωκε, ἐν ᾧ ἔλεγον τὴν δίκην, ὡς ἡλίσκετο.

81.51.1.text **Σ.
81.51.2.text ** οὐκ ἂν ᾠόμην.
81.51.3.text  ἀλλ' εὐτύχει, βέλτιστε.

81.52.1.text **Δ.
81.52.2.text ** ἀδίκου πράγµατος, ὦ Ἡράκλεις· οὔκ ἐστι δεινή γ' ἡ κρίσις;

81.53.1.text **Σ.
81.53.2.text ** οἴμωζε καὶ βάδιζε.

81.54.1.text ἡμεῖς δὲ ἀκούσαντες ταῦία ἐπῃνοῦμεν τὸν Σμικρίνην ὡς εὖ κρίνοντα τὴν δίκην· καὶ ἀπηλλάγημεν οἴκαδε.

82.0.0.text # **42. ΠΑΝΑΘΗΝΑΙΑ**
82.1.1.text τὰ Παναθήναια τὰ μεγάλα ἀνὰ τέτταρα ἔτη γίγνεται, πέµπτῳ δὴ ἔτει, ὡς νομίζοµεν οἱ Ἕλληνες, ἔστιν ἀγὼν μουσικῆς, ἐν ᾧ οἱ ῥαψῳδοὶ λέγουσι τὰ τοῦ Ὁμήρου, καὶ κιθαρῳδοὶ κιθαρίουσι καὶ αὐλῳδοὶ αὐλοῦσιν· ἔστι δὲ γυμνικὸς ἀγών, παίδων, ἀγενείων, ἀνδρῶν· ἀγωνίζονται δ' οἱ μὲν παῖδες οὐ πλέον ἢ ἐκκαίδεκα ἔτη γεγονότες, οἱ δ' ἀγένειοι μεχρὶ τῶν εἴκοσιν, οἱ δ' ἄνδρες πλέον τῶν εἴκοσιν.
82.1.2.text  τούτοις δ' οἱ ἀγῶνες στάδιον, πένταθλον, πάλη, πυγµή, παγ- κράτιον, πρὸς δὲ δίαυλος, ἵππιος, ὁπλίτης.
82.1.3.text  περὶ τούτων διηγήσοµαι καθ' ἕκαστα ὕστερον.
82.1.4.text  ἔστι δὲ καὶ ἱππικὸς ἀγών, ὅ τ' ἀποβάτης ἀπὸ δίφρου καὶ κέλης καὶ συνωρὶς πωλικὴ καὶ ἅρμα τέλειον.
82.1.5.text  ἀγωνίζονται δὲ καὶ περὶ εὐανδρίας, καί εἰσι πυρριχισταὶ καὶ λαμπαδηδροµία.
82.1.6.text  μετὰ δὲ τὴν λαμπαδηδροµίαν παννυχίς ἐστιν, καὶ ὀλολύγματα τῶν πρεσβυτέρων ἱερειῶν, καὶ χοροὶ καὶ ᾠδαί.
82.1.7.text  καὶ τῇ ὑστεραίᾳ ποµπή, ἣν πέµπουσιν οἱ νικήσαντες καὶ πομπῆς ἱερῶν καὶ ἱππῆς καὶ ταξίαρχοι καὶ στρατηγοὶ θαλλοφόροι, καὶ γυναῖκες κανηφόροι καὶ οἱ Ἀθηναῖοι κατὰ δήμους.

82.2.1.text ἐν δὲ τοῖς Παναθηναίοι ἀνατιθέασιν τῇ Ἀθήνῃ τὸν πέπλον· ὁ δὲ πέπλος κρεµάννυται ὥσπερ ἱστίον ἀφ' ἱστοῦ μεγάλης τινὸς νεώς, ἥ ἄγεται κατὰ τὰς ὁδοὺς ἐπὶ τὴν Ἀκρόπολιν.
82.2.2.text  ἐνυφαντὰ δ' ἐστὶ τῷ πέπλῳ τὰ τῆς Ἀθήνης, ὧς ἐνίκησε µαχοµένη τοῖς Γίγασιν.
82.2.3.text  πάντων δ' ὑστάτη ἐστὶν ἑστίασις τῶν Ἀθηναίων· καὶ δὴ καὶ ἀγὼν ναυτικὸς ἐν Πειραιεῖ.

82.3.1.text νῦν διηγήσοµαι τὰ περὶ τῶν ἀγώνων ἀκριβῶς καθ' ἕκαστον.

82.4.1.text τὸ μὲν στάδιον καὶ ἀγών ἐστι καὶ τόπος.
82.4.2.text  ὁ δὲ τόπος ὁ στάδιον καλούμενος ὥσπερ θέατρὀν ἐστιν· ἔστι δ' ἑτέρωθεν ἥμισυς κύκλος (ἡ σφενδόνη καλουµένη) µακροτέρων ὄντων τῶν κεράτων, ὥστε δρόµον γενέσθαι ἐξακοσίων ποδῶν· καὶ ἐκ τοῦ ἑτέρου ἄκρου τοῖχός ἐστιν.
82.4.3.text  ἑδώλια δ' ἐστὶ καὶ ἐπὶ τῆς σφενδόνης καὶ ἐπὶ τῶν κεράτων, ἐν οἷς πολὺς ὄχλος καθίζεται.
82.4.4.text  ἐντὸς οὖν τοῦ τοίχου γραµµή ἐστιν ἐν τῇ γῇ, ἀφ' ἧς ἀφίενται οἱ ἀγωνιζόμενοι· βαλβὶς δ' ὀνομάζεται ἡ γραµµή.
82.4.5.text  ἐν µέσῃ αὖ τῇ σφενδόνῃ τέρμα πέπηκται, ὁ καὶ καμπτὴρ λεγόμενος, περὶ γὰρ τοῦτον κάµπτουσι διαθέοντες.
82.4.6.text  τοιαῦτα μὲν δὴ περὶ τοῦ τόπου· ὁ δ' ἀγὼν ὁ στάδιον καλούμενος δρόμος ἐστὶν ἁπλοῦς ἀπὸ τῆς βαλβῖδος πρὸς τὸ τέρµα.
82.4.7.text  καὶ στάδιον ὀνομάζεται καὶ δρόμος.

82.5.1.text τὸ δὲ πένταθλον πέντε ἐνέχει ἀγῶνας, ἓν ὄν·

82.6.1.text > 
82.6.2.text > ἄλμα, ποδωκείαν, δίσκον, ἄκοντα, πάλην.
82.7.1.text οἱ γὰρ ἀγωνιξόμενοι ἄλλονται, τρέχουσι, πάλλουσι δίσκον καὶ ἄκοντα, καὶ παλαίουσιν.
82.7.2.text  ὁ δὲ τρεῖς νικήσας τῶν πέντε ἀγώνων νικᾷ τὸ πένταθλον.
82.7.3.text  τοιαῦτα μὲν δὴ περὶ τοῦ πεντάθλου καὶ τῶν πενταθλητῶν.

82.8.1.text οἱ δὲ παλαισταὶ ἀλείφουσιν ἑαυτοὺς ἐλαίῳ, ἵνα μὴ λάβηται αὑτῶν ὁ αἰεὶ ἀνταγωνιστής.
82.8.2.text  ἵστασθον δ' ἐναντίον ἀλλήλοιν· καὶ πειρῶνται αὐτοὶ μὲν μὴ λαβὴν ἐνδοῦναι, τοῦ δ' ἑτέρου λαμβάνεσθαι.
82.8.3.text  χρῶνται δὲ τέχναις πολλαῖς· ἄγχει γάρ τις ἢ ἀποπνίγει περιλαµβάνων τὸν τράχηλον· καὶ ἀγκυρίζει σκέλος τῷ ἑαυτοῦ σκέλει· καὶ ὑποσκελίζει τῷ ποδὶ ὥστε χαμαὶ πεσεῖν τὸν ἕτερον· καὶ διαλαμβάνει µέσον ἔχων· καὶ πολλαῖς πλοκαῖς χρῶνται.
82.8.4.text  ὁ μέντοι τρὶς καταπαλαίσας τὸν ἕτερον, νικᾷ.
82.8.5.text  ἀσκοῦσι δ' ἐν τῇ παλαίστρᾳ.

82.9.1.text περὶ μὲν δὴ τῆς πάλης τοιαῦτα· ἡ δ' πυγμὴ µάχη τίς ἐστι τῶν πὺξ µαχοµένων, τοῦτ' ἐστὶ συνεσπασµένοις τοῖς δακτύλοις ὥστε σφαίρας γενέσθαι τὰς χεῖρας.
82.9.2.text  τῶν πυκτῶν πληγὴ γίγνεται καὶ φυλακὴ παιόντων τε καὶ φυλαττόντων ἑαυτούς ἕως ἂν ὁ ἕτερος πύκτης ἀπείπῃ.
82.9.3.text  ἀσκοῦσι δὲ σκιαμαχοῦντες.

82.10.1.text βαρύτατον δὴ ἀγώνισμα τὸ παγκράτιον, ἅτε καὶ πὺξ µαχοµένων καὶ παλαιόντων τῶν ἀγωνιζομένων.
82.10.2.text  ἔστι δ' αὕτη καὶ ὀρθία µάχη, ἑστώτων τῶν παγκρατιαστῶν, καὶ ἁλίνδησις, ἐπὶ τῇ γῇ ὄντων.
82.10.3.text  μάχονται δ' ἕως ἂν ὁ ἕτερος παγκρατιαστὴς ἀπείπῃ.

82.11.1.text ὁ δίαυλος διπλοῦς ἐστι δρόµο, ἀπό τε τῆς βαλβῖδος ἐπὶ τὸ τέρµα, καὶ ἐπειδὰν στρέφωνται περὶ τὸ τέρµα, πάλιν ἀπὸ τοῦ τέρματος πρὸς τὴν βαλβῖδα.
82.11.2.text  ὁ δ' ἵππιος διπλοῦς ἐστι δίαυλος, διαθεόντων τῶν δρομέων δὶς πρός τε τὴν βαλβῖδα καὶ πάλιν.
82.11.3.text  τὸ δ' ἵππιος χρῶνται.
82.11.4.text  ἀγών ἐστι καὶ ἄλλος τῶν ὁπλιτῶν πάντα τὰ ὅπλα ἐχόντων, κνηµῖδάς τε καὶ θώρακα καὶ ξίφος καὶ ἀσπίδα καὶ κόρυθα καὶ ἔγχος.

82.12.1.text ταῦτα μὲν δὴ περὶ τούτων· νῦν δὲ διηγήσοµαι περὶ τῶν ἱππικῶν ἀγώνων.

82.13.1.text πρῶτον μέν νυν ὁ ἀποβάτης ἵσταται ἐν τῷ δίφρῳ ἐξ ἀριστερᾶς, ὁ δ' ἡνιόχος ἐκ δεξιᾶς ἡνιοχῶν τοὺς ἵππους· ἐκπηδᾷ δ' ὁ ἀποβάτης ἐκ τοῦ δίφρου φεροµένων τῶν ἵππων, καὶ ἀναβαίνει πάλιν.

82.14.1.text ὁ δὲ κέλης ἵππος ἐστὶν ἐφ' οὗ ὀχεῖταί τις ἔφηβος· καὶ συνωρὶς πωλικὴ ζεῦγός ἁστιν ἵππων μετὰ δίφρου.
82.14.2.text  τὸ δ' ἅρμα τέλειον πέτταρας ἔχει ἵππους, δύο τε ζυγίους ἐν µέσῳ ὄντας καὶ δύο σειραφόρους ὄντας ἔξω τούτων.
82.14.3.text  καὶ δὴ καὶ μέγας ἐστὶ κίνδυνος καμπτόντων περὶ τὸν καµπτῆρα, μὴ θίγωσιν αὐτοῦ καὶ περιπέσωσιν.
82.14.4.text  περὶ μὲν δὴ τῶν ἱππικῶν τοιαῦτα.

82.15.1.text ὁ δ' εὐανδρίας ἁγὼν ὧδε γίγνεται, ἐν ἑκάστῃ γὰρ φυλῆ ἐξελών τις τοὺς καλλίστους τε καὶ μεγίστους ἄνδρας, ἀποδείκνυσιν αὐτοὺς στολὴν πομπικὴν ἐνδεδυµένους· οἱ δὲ μάλιστα εὐδοκιμήσαντας νικῶσιν.
82.15.2.text  καὶ μὴν οἱ πυρριχισταί γε πυρρίχην χορεύουσιν ἐν ὅπλοις, παίοντες τὰς ἀσπίδας τοῖς ξίφεσι, καὶ σχήματα πολλὰ ὀρχούμενοι.

82.16.1.text πάντων δὲ καινότατόν ἐστιν ἡ λαμπαδηφορία ἢ λαμπαδηδρομία.
82.16.2.text  δύο µέν εἰσι στίχοι τῶν διαθεόντων, ἢ καὶ πλείους· καὶ ἑκάστου στίχου οἱ ἀγωνισταὶ τάττονται διά τινων ἀποστάσεων, ὥστ' ἀποστῆναι ἀπ' ἀλλήλων.
82.16.3.text  καὶ πρῶτον μὲν ἀφίεται ὁ πρῶτος, ἔχων λαμπάδα φλέγουσαν· ἀφικόμενος δὲ ὡς τὸν δεύτερον, αὐτὸς μὲν παύεται τρέχων, τὴν δὲ λαμπάδα διαδίδωσι τῷ δευτέρῳ· καὶ μὴν ὅ γε δεύτερος, λαβὼν τὴν λαμπάδα ἐκ διαδοχῆς, ἀφίεται ὡς τὸν τρίτον· οὕτω πάντες διαδόχοι γενόμενοι τρέχουσιν· ὁ δ' ὕστατος ταχθεὶς ἀφίκεται πρὸς τὸ τέρµα.
82.16.4.text  νικᾷ δ' οὗτος ὁ στίχος, οὗ ἂν ὁ τελευταῖος φθάσῃ ἀφικόμενος πρὸς τὸ τέρμα.
82.16.5.text  ποιοῦσι δὲ τοῦτο καὶ ἐφ' ἵππων, διελαύνοντες Ἀθήνηθεν εἰς τὸν Πειραιᾶ.

82.17.1.text καὶ δὴ καὶ ἡ πομπὴ μεγαλοπρεπές τι θέαµά ἐστιν, ὥσπερ θεῶν ἐπὶ γῆς φαινομένων.

83.0.0.text # **43. ΣΥΜΠΟΣΙΟΝ**
83.1.1.text ἦν μὲν Παναθήναια τὰ μεγάλα, περὶ ὧν ἤδη ἐμνήσθην, διεξιὼν πάντα περὶ τῆς ἑορτῆς· καὶ μετὰ τὴν ἱπποδρομίαν ἐγώ τε καὶ ὁ πατὴρ---ἦν δ' ἐγώ τοι νεανίας ἤδη, ὡς καὶ εἴπον---ἐτύχομεν περιϊόντες κατὰ-ὴν πόλιν, καὶ μὴν ἐντυγχάνομέν γε τῷ Καλλικλεῖ, λελουμένῳ τε καὶ τὰς βλαύτας ὑποδεδεμένῳ· ὁ δὲ πατήρ, "ὦ Καλλίκλεις, ἔφη, ποῖ εἶ οὕτω καλὸς γεγενηµένος;" ὁ δ' εἶπεν ὅτι "ἐπὶ δεῖπνον εἰς Ἑρμογένους, ἐνίκησε γάρ, ὡς οἶσθά που, κέλητι· καὶ χθὲς μὲν αὐτὸν διέφυγον τοῖς ἐπινικίοις, φοβηθεὶς τὸν ὄχλον· ὡμολόγησα δ' εἰς τήµερον παρέσεσθαι.
83.1.2.text  ταῦτα δὴ ἐκαλλωπισάμην, ἵνα καλὸς παρὰ καλὸν ἴω.
83.1.3.text  ἀλλὰ σύ, ἦ δ' ὅς, πῶς ἔχειν πρὸς τὸ ἰέναι ἄκλητος ἐπὶ δεῖπνον;" καὶ ὁ πατὴρ εἶπεν, "οὕτως ὡς ἂν σὺ κελεύῃς.
83.1.4.text " "ἕπου τοίνυν, ἔφη, ἵνα μὴ ὑστερῶμεν τῆς δαιτός, κατὰ τὴν παροιµίαν.
83.1.5.text " εἱπόμεθα οὖν τῷ Καλλικλεῖ· ἐπεὶ δ' ἐγενόμεθα ἐπὶ τῃ οἰκίᾳ τῇ Ἑρμογένους, ἀνεῳγμένην κατελάβοµεν τὴν θύραν.
83.1.6.text  καὶ παῖς τις τῶν ἔνδοθεν ἀπαντήσας, ἦγεν ἡμᾶς οὗ κατέκειντο οἱ ἄλλοι, καὶ κατελάβοµεν ἤδη µέλλοντας δειπνεῖν· εὐθὺς δ' οὖν ὡς εἶδεν ὁ Ἑρμογένης, "ὦ, φησίν, Καλλίκλεις, κατακλίνου δή.
83.1.7.text  σὺ δ', ὦ Θράσυλλε, ἐς καλὸν ἥκεις, αὐτός τε καὶ τὸ µειράκιον, ἵνα συνδειπνήσητε.
83.1.8.text " καὶ ὁ παῖς ἀπένιζεν ἡμᾶς ἵνα κατακεοίµεθα· μετὰ δὲ ταῦτα ἐδειπνοῦμεν.
83.1.9.text  ἐν τούτῳ δὲ Φίλιππος ὁ γελωτοποιός, κρούσας τὴν θύραν, εἶπε τῷ ὑπακούσαντι εἰσαγγεῖλαι ὅστις εἴη· ὁ οὖν Ἑρμογένης ἀκούσας ταῦτα εἶπεν, "ἀλλὰ μέντοι, ὦ ἄνδρες, αἰσχρὸν στέγης γε φθονῆσαι· εἰσίτω οὖν.
83.1.10.text " ὁ δὲ στὰς ἐπὶ τῷ ἀνδρῶνι ἔνθα τὸ δεῖπνον ἦν, εἶπεν "ὅτι μὲν γελωτοποιός εἰμι, ἴστε πάντες· ἥκω δὲ προθύµως, νοµίσας ἱλαρόν τι δείξειν τοῖς συνδειπνοῦσιν.
83.1.11.text " "κατακλίνου τοίνυν, ἔφη ὁ Ἑρμογένης, καὶ γὰρ οἱ παρόντες ἐνδεέστεροί πως γέλωτος, ἅτε κραιπαλῶντες ἐκ τῆς προτεραίας".
83.1.12.text  κατακλιθεὶς οὖν ὁ Φίλιππος γελοῖόν τι εὐθὺς ἐπεχείρει λέγειν· ὡς δ' οὐκ ἐκίνησε γέλωτα, δὶς καὶ τρὶς εἰπών, παυσάµενος τοῦ πότου, συγκαλυψάµενος κατέκειτο.
83.1.13.text  καὶ ὁ Ἑρμογένης, "τί τοῦτ', ἔφη, ὦ Φίλιππε, ἀλλ' ἢ ὀδύνη σ' εἴληφε;" καὶ ὃς ἀναστενάξας, "ναὶ μὰ Δί', ἔφη, ὦ Ἑρμόγενες, µεγάλη γε· ἐπεὶ γὰρ γέλως ἐξ ἀνθρώπων ἀπόλωλεν, ἔρρει τὰ ἐμὰ πράγματα.
83.1.14.text " καὶ ἅμα λέγων ταῦτα ἀπεμύττετό τε, καὶ τῇ φωνῇ σαφῶς κλαίειν ἐφαίνετο.
83.1.15.text  πάντες οὖν ἐξεγέλασαν ἐπὶ τῷ οἰκτισμῷ αὐτοῦ· ὁ δ᾽ ὡς ᾔσθετο τοῦ γέλωτος, ἀνεκαλύψατό τε καὶ ἐθάρρει εὐθύς, καὶ ἐδείπνει.

83.2.1.text ὡς δ' ἀφῃρέθησαν αἱ τράπεζαι καὶ ἐσπείσαμεν καὶ ἐπαιανίσαμεν, ἐτραπόμεθα πρὸς τὸν πότον· ὁ δέ τις Παυσανίας λόγου τινὸς τοιούτου κατάρχει.
83.2.2.text  "εἰέν, ἄνδρες, φησί, τίνα τρόπον ῥᾷστα πιόµεθα; ἐγὼ μὲν οὖν λέγω ὑμῖν, ὅτι τῷ ὄντι πάνυ χαλεπῶς ἔχω ὑπὸ τοῦ χθὲς πότου, καὶ δέοµαι ἀναψυχῆς τινος· σκοπεῖσθε οὖν τίνι τρόπῳ ἂν ὡς ῥᾷστα πίνοιµεν.
83.2.3.text " ὁ οὖν Καλλικλῆς εἶπεν, "τοῦτο µέντοι εὖ λέγεις· καὶ γὰρ ἐγώ εἰμι τῶν χθὲς βεβαπτισµένων.
83.2.4.text  πίνωμεν οὖν οὕτως, πρὸς ἡδονήν.
83.2.5.text "

83.3.1.text ἔδοξεν οὖν πᾶσι πίνειν ὅσον ἂν ἕκαστος βούληται ἄνευ µέθης, ἐπάναγκες δὲ μηδὲν εἶναι.
83.3.2.text  μετὰ τοῦτο δὲ ὁ Ἑρμογένης, λαβὼν τήν τε λύραν καὶ τὴν µυρρίνην, ἐστεφάνωσεν ἑαυτόν, καὶ ἤρχετο ἄδειν τὸ σκόλιον ἐκεῖνο τὸ περὶ Ἁρμοδίου·

83.4.1.text ἐν µύρτου κλαδὶ τὸ ξίφος φορήσω,

83.5.1.text ὥσπερ Ἁρμόδιος καὶ Ἀριστογείτων,

83.6.1.text ὅτε τὸν τύραννον κτανέτην,[^2]

83.7.1.text ἰσονόμους τ\' Ἀθήνας ἐποιησάτην.

83.8.1.text τοῦτο δ' ᾄσας, ἔδωκε τῷ Καλλικλεῖ τὴν λύραν καὶ τὴν μυρρίνην, λέγων· "δέξαι σύ, ὦ τάν, καὶ ᾆδε.
83.8.2.text " ὁ δὲ δεξάµενος ᾖδεν·

83.9.1.text φίλταθ' Ἁρμόδι', οὔ τί που τέθνηκας,

83.10.1.text νήσοις δ' ἐν µακάρων σέ φασιν εἶναι,

83.11.1.text ἵνα περ ποδώκης Ἀχιλεὺς[^3]

83.12.1.text Τυδεΐδην δέ φασιν Διομήδεα.
83.12.2.text [^4]

83.13.1.text παυσάµενος δ' ἄλλω τινὶ ἔδωκεν, οὗ λέλησμαι τοῦ ὀνόματος, ὁ δὲ τετάρτῳ, οἱ δ' ᾖσαν ταῦτ' ἐφεξῆς·

83.14.1.text ἐν µύρτου κλαδὶ τὸ ξίφος φορήσω,

83.15.1.text ὥσπερ Ἁρμόδιος καὶ Ἀριστογείτων,

83.16.1.text ὅτ' Ἁθηναίαις ἐν θυσίαις

83.17.1.text ἄνδρα τύραννον Ἴππαρχον ἐκαιγέτην.
83.17.2.text [^5]

83.18.1.text αἰεὶ σφῷν κλέος ἔσσεται κατ' αἶαν[^6],

83.19.1.text φίλταθ\' Ἁρμόδιος καὶ Ἀριστογείτων,

83.20.1.text ὅτι τὸν τύραννον κτανέτην

83.21.1.text ἰσονόμους τ' Ἀθήνας ἐποιησάτην.

83.22.1.text οὕτως ᾖδον, καὶ πάνυ καλῶς, ἐπὶ δεξιὰ φέροντες λύραν τε καὶ µυρρίνην καὶ ποτήριον οἴνου.
83.22.2.text  καὶ μετὰ ταῦτα ὁ Ἑρμογένης εἶπε πρὸς τὸν Φίλιππον· "ὦ Φίλιππε, ἔφη, προπίνω σοί.
83.22.3.text " καὶ ἅμα προπίνει, καί φησι· "τί δ' ἂν σὺ φέροις εἰς μέσον ἡμῖν; ἆρ' ἔχεις αἴνιγμά τι ἤ γρίφον;" ὁ δ' ἀπεκρίνατο· \"πάνυ μὲν οὖν, ὦ Ἑρμόγενες· αἰνίγματος ἤκουσα µάλ' ἀστικοῦ τοιοῦδε·

83.23.1.text ἀνθρώπου µέλος εἰμ'· αἰεὶ τέμνει µε σίδηρος·

83.24.1.text γράμματος αἱρομένου δύεται ἠέλιος.
83.24.2.text [^7]\"

83.25.1.text καὶ οἳ ἐσίγων, σχῆμα ἀπορούντων ποιοῦντες· ὁ δὲ Φίλιππος ἡσθεὶς ἐβόα, "οὐδεὶς στοχάζεται· ποινὴ δὲ πᾶσιν ἅλμης ποτήριον.
83.25.2.text " οἱ δ' ἐγέλων, ὁ δὲ πατήρ, εἰς ἐμὲ εἰσβλέψας, "οὗτος δ', ἔφη, ὁ παῖς δεινός ἐστι στοχάζεσθαι τῶν γρίφων.
83.25.3.text " καὶ ἐγὼ ἐρυθριάσας, "ἀλλ', ὦ πάτερ ἔφην, ἐπεί µε κελεύεις λέγειν, δοκεῖ μοι εἶναι ὁ ὄνυξ· τῆς δὲ κεφαλῆς αἱρομένης, τοῦ οὖ, νὺξ ἤδη γίγνεται.
83.25.4.text " πρὸς τοῦτ' ἐπῄνουν µε πάντες, ὁ δ' Ἑρμογένης, \"δός, φησίν, αὐτῷ τὸ ἆθλον.
83.25.5.text \" καὶ ἔδοσάν µοι ταινίαν, ἣν ἀνεδησάμην περὶ τῆς κεφαλῆς.
83.25.6.text  ἀλλ' ὁ Καλλικλῆς \"τί ταῦτ', ἔφη, πρὸς συµπόσιον; οὐ γὰρ ἀπεῖπεν ὁ Ἡσίοδος μὴ κείρειν τοὺς ὄνυχας παρὰ δείπνῳ; λέγει γάρ που·

83.26.1.text > 
83.26.2.text > μηδ' ἀπὸ πεντόζοιο θεῶν ἐνὶ δαιτὶ θαλείᾳ
83.26.3.text > 
83.26.4.text > αὖον ἀπὸ χλωροῦ τέµνειν αἴθωνι σιδήρῳ.\"
83.27.1.text \"πίνετε οὖν, ἔφη ὁ Ἑρμογένης, καὶ γὰρ λέγει ὁ αὐτός·

83.28.1.text > 
83.28.2.text > ἀρχομένου δὲ πίθου καὶ λήγοντος κορέσασθαι,
83.28.3.text > 
83.28.4.text > µεσσόθι φείδεσθαι· δειλὴ δ' ἐνὶ πυθµένι φειδώ.\"
83.29.1.text καὶ ὁ Καλλικλῆς, "εὖ γε, φησίν, ὦ συμποσίαρχε· καί σ' ἐπαινέσω δι' εἰκόνων.
83.29.2.text  φημὶ γὰρ δὴ ὁμοιότατον εἶναί σε τοῖς σειληνοῖς τούτοις, οὕστινας ἐργάζονται οἱ δημιουργοὶ σύριγγας ἢ αὐλοὺς ἔχονταν, οἳ διχάδε διοιχθέντες, φαίνονται ἔνδοθεν ἔχοντες ἀγάλματα θεῶν.
83.29.3.text  τὸ μὲν γὰρ εἶδος ὁμοῖος εἶ ἐκείνοις· ἔνδοθεν δ' ἔχεις τοσαῦτα ἔπη τῶν ποιητῶν ὥστε κηλεῖν τοὺς ἀκούοντας.
83.29.4.text " καὶ πάνυ ηὐδοκίμι ἐπὶ τῇ εἰκόνι· ὁ δ' Ἑρμογένης, εὔκολος ὤν, οὐδὲν ὠργίσθη, καὶ οἱ ἄλλοι ἀνεθορύβησαν πάντες.

83.30.1.text καὶ οὐ πολὺ ὕστερον Καλλίου τὴν φωνὴν ἠκούομεν ἐν τῇ αὐλῇ---ἦν δὲ φίλος τις τοῦ Ἑρμογένους ὁ Καλλίας---µέγα βοῶντος καὶ ἐρωτῶντος "ποῦ Ἑρμογένης;" καὶ κελεύοντος ἄγειν παρ' Ἑρμογένην.
83.30.2.text  ἦγε δ' αὐτὸν παρ' ἡμᾶς τις τῶν ἀκολούθων, καὶ ἦγε μεθ' ἑαυτοῦ παῖδάς τινας τῶν τὰ θαύματα ποιούντων, καὶ εὖ εἰδότων κιθαρίζειν καὶ ὀρχεῖσθαι.
83.30.3.text  ὁ δ' ἐπέστη ἐπὶ τὰς θύρας ἐστεφανωμένος κίττοῦ τέ τινι στεφάνῳ καὶ ἴων, καὶ ταινίας ἔχων ἐπὶ τῆς κεφαλῆς πάνυ πολλάς, καὶ εἶπεν· "ἄνδρες, χαίρετε· ἆρα δέξεσθέ µε συµπότην, ἢ ἀπίωμεν ἀναδήσαντες µόνον Ἑρμογένην, ἐφ' ᾧπερ ἤλθομεν; ἐγὼ γάρ τοι χθὲς μὲν οὐχ οἷός τ' ἐγενόμην ἀφικέσθαι, νῦν δ' ἥκω ἐπὶ τῇ κεφαλῇ ἔχων τὰς ταινίας, ἵνα ἀπὸ τῆς ἐμῆς κεφαλῆς τὴν τοῦ σοφωτάτου καὶ καλλίστου κεφαλὴν ἀναδήσω.
83.30.4.text  ἄγω δὲ καὶ ἄνδρας δυναµένους θαύματα ποιεῖν ὑμῖν πάνυ καλά.
83.30.5.text  ἀλλά µοι λέγετε αὐτόθεν, εἰσίω ἢ μή; συµπίεσθε ἢ οὔ;"

83.31.1.text πάντες οὖν ἀνεθορύβησαν, καὶ ἐκέλευσαν εἰσιέναι καὶ κατακλίνεσθαι· ὁ δ' ἐκάλει Ἑρμογένην, καὶ περιαιρούµενος ἅμα τὰς ταινίας ὡς ἀναδήσων, καθέζετο παρ' αὐτόν· παρακαθεζόµενος δὲ ἠσπάζετό τε τὸν Ἑρμογένην καὶ ἀνέδει.
83.31.2.text  οἱ δὲ παῖδες ὁ μὲν ηὔλησεν, ὁ δ' ἐκιθάριζε.
83.31.3.text  μετὰ δὲ ταῦτα κύκλος εἰσηνέχθη περίμεστος ξιφῶν ὀρθῶν· εἰς οὖν ταῦτά τις τῶν παίδων ἐκυβίστα τε καὶ ἐξεκυβίστα ὑπὲρ αὐτῶν, ὥστε οἱ θεώµενοι ἐφοβοῦντο µή τι πάθῃ· εἶτα δὲ δύο τῶν παίδων ξίφη ἔχοντες µάχεσθαι ἐδόκουν.
83.31.4.text  καὶ ὁ μὲν παίει τὸν ἕτερον, ὁ δὲ κατέπεσεν ὡς ἀποθανών· ἐθεασάμεθα δὲ τὸ ξίφος πεπηγµένον δὴ ἐν τῷ σώματι τοῦ παιδός, τοῦτο θεασάµενοι ἐβοῶμεν πάντες· ἀλλ' ἰδού, ἀνίσταταί τε ὁ παῖς γελῶν καὶ ἐξέλκει αὐτὸς τὸ ξίφος καὶ ἐγὼ οὐκέτι σιωπᾶν οἷός τ' ἦν, ἀλλ' εἶπον, "ὦ πάτερ, τουτὶ τί ἦν;" ὁ δὲ παῖς προὔτεινέ µοι τὸ ξίφος, καὶ ὁρῶ τοιόνδε τι.
83.31.5.text  ἦν μὲν κοίλη ἡ κώπη· καὶ ὁπότε µεταστρέψαιµι τὸ ξίφος ὥστε κάτω γενέσθαι τὸν σίδηρον, κατατρέχει τοσοῦτον ὅσον ἦν τὸ µῆκος τῆς κώπης· ὁπότε δ' ἀναστρέψαιμι ἐς τοὔμπαλιν, αὖθις ὁ σίδηρος ἔσω κατεδύετο.

83.32.1.text εἶπε δ' ὁ Καλλίας ἐπὶ τούτῳ, "διδακτὸν ἄρα ἡ ἀνδρεία, ἐπεί γε οὗτος παῖς ὢν οὕτω τολμηρῶς ἐπὶ τὰ ξίφη ἵεται.
83.32.2.text " ὁ δὲ πατὴρ εἶπεν ὁ ἐμός, "νὴ Δία, καὶ μὴν ἔγωγε ἡδέως ἂν θεῴμην Πείσανδρον τὸν δηµηγόρον µανθάνοντα κυβιστᾶν εἰς τὰς µαχαίρας, ὃς νῦν εἰρηναῖος ὢν δῇθεν, οὔτ' αὐτὸς συστρατεύεσθαι ἐθέλει, πείθει τε τοὺς πολίτας ὡς οὐ χρὴ πολεμεῖν οὐδέποτε.
83.32.3.text " μετὰ ταῦτ' ἄλλος τις τῶν παίδων ὠρχεῖτο.
83.32.4.text  "ἄγε δή, ἔφη ὁ Φίλιππος, καὶ ἐμοὶ αὐλησάτω, ἵνα καὶ ἐγὼ ὀρχήσωμαι.
83.32.5.text " ἐπειδὴ δ' ἀνέστη, διῆλθε μιμούµενος τὴν τοῦ παιδὸς ὄρχησιν· ὡς δ' ὁ παῖς εἰς τοὔπισθεν καμπτόµενος τροχοὺς ἐμιμεῖτο, ἐκεῖνος ταῦτα εἰς τὸ ἔμπροσθεν ἐπικύπτων, μιμεῖσθαι τροχοὺς ἐπειρᾶτο· καὶ κελεύσας τὸν αὐλοῦντα θάττονα ῥυθμὸν ἐπάγειν, ἵει ἅμα πάντα καὶ σκέλη καὶ χεῖρας καὶ κεφαλήν, ἕως ἀπειπὼν κατεκλίνετο, λέγων, "ἐγὼ γοῦν, ὦ ἄνδρες, διψῶ· καὶ ὁ παῖς ἐγχεάτω µοι τὴν μεγάλην φιάλην.
83.32.6.text " "νὴ Δί', ἔφη ὁ Ἑρμογένης καὶ ἡμῖν γε, ἐπεὶ καὶ ἡμεῖς διψῶμεν ἐπί σοι γελῶντες.
83.32.7.text " οἱ μὲν δὴ οἰνοχόοι οὕτως ἐποίουν, καὶ ὁ Φίλιππος, "ἐγὼ μέν, ἔφη, ἄνδρες, μεγὰ φρονῶ ἐπὶ τούτῳ· γελωτοποιὸς γάρ εἰμι, οὐ λόγῳ µόνον ἀλλὰ καὶ ἔργῳ.
83.32.8.text  σὺ δ', ὦ Καλλίκλεις, ἐπὶ τῷ µέγα φρονεῖς;" καὶ ὃς εἶπεν, "ὁ πατὴρ ἐπιμελούμενος ὅπως ἀνὴρ ἀγαθὸς γενησοίµην, ἠνάγκασέ µε πάντα τὰ Ὁμήρου ἔπη μαθεῖν· καὶ νῦν δυναίµην ἂν Ἰλιάδα ὅλην καὶ Ὀδυσσείαν ἀπὸ στόµατος εἰπεῖν.
83.32.9.text " "κάλλιον δὴ τοῦτ' ἐκείνου, ἔφη ὁ Ἑρμογένης· ἀλλὰ σύ, ὦ Καλλία, ἐπὶ τίνι μάλιστα ἀγάλλῃ;" καὶ ὅς, «ἐπὶ τῷ παχὺς εἶναι· οὐδὲν γὰρ ἄλλο ἔχω.
83.32.10.text \" οἱ δὲ ἐγέλων, καί τις καὶ ἠρώτα τὸν Ἑρμογένην, "λέγοις δ' ἂν καὶ σύ, Ἑρμόγενες, ἐπὶ τίνι µέγα φρονεῖς;" ὁ δ' εἶπεν, "ἐπὶ τῷ κάλλει· οὐ γὰρ δὴ τοῖς σειληνοῖς ἔοικα;"

83.33.1.text ταῦτα.
83.33.2.text  δὴ λεγόντων αὐτῶν ἡ νὺξ ἐχώρει· καὶ μετ' ὀλίγον κατάλυσις ἐγένετο τοῦ συμποσίου, καὶ ἀπῇμεν οἴκαδε.

84.0.0.text # **44. ΚΑΚΟΣ ΓΕΙΤΩΝ**
84.1.1.text πολλῶν μὲν καὶ καλῶν ἀπολαύομεν, ὧνπερ χάριν τοῖς θεοῖς ἴσμεν πλείστην· ἑνὸς δὲ κακοῦ ἐλάχομενι κακοῦ γείτονος.
84.1.2.text  καὶ ἔμοιγε δοκεῖ οὐδὲν χαλεπώτερον εἶναι ἢ τυχεῖν γείτονος κακοῦ.

84.2.1.text τὸ χωρίον γὰρ τὸ ἐκείνου ἐνανίον ἐστὶ τῷ ἡμετέρῳ, τὸ δὲ µέσον τῶν χωρίων ὁδός ἐστι.
84.2.2.text  περιέχει δὲ τὸ χωρία ὄρος, ὡς καὶ εἶπον ἤδη· ὥστε τὸ ὕδωρ τὸ καταρρέον φέρεται τῇ μὲν εἰς τὴν ὁδόν, τῇ δ' εἰς τὰ χωρία.
84.2.3.text  καὶ δὴ καὶ τοῦτ' εἰσπῖπτον ἐνίοτε εἰς τὴν ὁδόν, ἐὰν μὲν εὐοδῇ, φέρεται κάτω κατὰ τὴν ὁδόν· ἐὰν δ' ἐνστῇ τι, τηνικαῦτα τοῦτ' ες τὰ χωρία ὑπεραίρειν ἀναγκαῖον ἤδη.
84.2.4.text  καὶ δὴ καὶ κατὰ τὸ ἡμέτερον χωρίον, γενομένης ἐπομβρίας, συνέβη τὸ ὕδωρ ἐμβαλεῖν· ἀμεληθὲν δὲ δὶς καὶ τρὶς ἐμβαλὸν τὸ ὕδωρ, τὰ χωρία ἐλυμήνατο.
84.2.5.text  διὸ δὴ ταῦθ' ὁ πατὴρ ὁρῶν, αἱμασίαν περιῳκοδόµησεν.

84.3.1.text περιοικοδοµηθείσης δὲ τῆς αἱμασίας, φέρεται ἄρα τὸ ὕδωρ εἰς τὴν ὁδὸν καὶ οὐκέτι εἰς τὸ ἡμέτερον χωρίον· ὁ δὲ γείτων οὗτος χαλεπαίνει, λέγων εἰς τὸ ἑαυτοῦ μᾶλλον ἐμβαλεῖν· καὶ δὴ καὶ ἐγκαλεῖ ἡμῖν, ὅτι ἀποικοδομοῦμέν τινα χαράδραν, καθ' ἣν δεῖν φέρεσθαι τὸ ὕδωρ.
84.3.2.text  ποίαν δὴ χαράδραν; ἐν ᾗτινι οὐ µόνον δένδρα ἐστὶ πεφυτευµένα, ἄμπελοι καὶ συκαῖ, ἀλλὰ καὶ ἔνεστι µνήµατα παλαιὰ τῶν τεθνηκότων.

84.4.1.text ὁ δὲ δικάσεσθαί φησιν ἡμῖν.
84.4.2.text  διὰ τοῦτο δοκεῖ µοι οὐδὲν χαλεπώτερον εἶναι γείτονος κακοῦ, ὥσπερ οὐδὲν χρησιμώτερον καλοῦ.
84.4.3.text  τί γὰρ ποιῶμεν; ἀξιοῖ μὲν οὗτος εἰσδέξασθαί µε τὸ ὕδωρ εἰς τὸ χωρίον· τί δέ; εἰσδεξαμένοις εἰς τὸ χωρίον ἀνάγκη ἔσται πάλιν εἰς τὴν ὁδὸν ἐξάγειν, ὅταν τὸ ἐκείνου παραλλάξῃ χωρίον.
84.4.4.text  οὐκοῦν πάλιν ὁ μετὰ ἐκεῖνον γεωργῶν ἐγκαλεῖ, ταὐτὰ λέγων ἅπερ ἐκεῖνος.
84.4.5.text  ἀλλὰ μὴν εἴ γε εἰς τὴν ὁδὸν ὀκνήσαιµεν τὸ ὕδωρ ἐξάγειν, πῶς ἂν ἀφεῖμεν εἰς τὸ κάτω χωρίον; ὅπου δὲ µήτ' εἰς τὴν ὁδὸν μήτ' εἰς τὰ χωρία ἔξεστιν ἡμῖν ἀφεῖναι τὸ ὕδωρ δεξαµένοις, τί λοιπόν, πρὸς θεῶν; οὐ γὰρ ἐκπιεῖν γε δήπου ἡμᾶς ὁ γείτων αὐτὸ προσαναγκάσει.

85.0.0.text # **45. ΚΥΝΗΓΕΤΗΣ**
85.1.1.text μετὰ χρόνον συχνὀν, ἐξ ἐφήβων ἤδη γεγονώς, καὶ εἰς ἄνδρας τελῶν, ἐτύγχανον πλέων ἐν μικρῷ τινι ἀκατίῳ µετά τινων ἁλιέων.
85.1.2.text  ἦν δ' ὁ χρόνος µετοπωρινός, ἐν ᾧ χρόνω χειμῶνες φιλοῦσι γενέσθαι.
85.1.3.text  καὶ μὴν γενομένου γε χειμῶνος μεγάλου δή, μόλις ἐσώθημεν πρὸς τὰ κοῖλα τῆς Εὐβοίας, καὶ τὸ μὲν ἀκάτιον διεφθάρη, εἰς τραχύν τινα αἰγιαλὸν ὑπὸ τοῖς κρημνοῖς ἐκπεσόν, οἱ δ' ἁλιῇς ἐπνίγησαν τῇ θαλάττῃ, ἐσώθην δὲ µόνος ἐγώ.
85.1.4.text  µόνος οὖν καταλειφθείς, καὶ οὐκ ἔχων ὅποι σωθήσοµαι, ἐπλανώμην ἄλλως παρὰ τὴν θάλατταν, εἴ πού τινας παραπλέοντας ἢ ὁρμοῦντας ἴδοιμι.
85.1.5.text  καὶ ἄνθρωπον μὲν οὐδένα ἑώρων, ἐπέτυχον δὲ ἐλάφῳ νεωστὶ κατὰ τοῦ κρημνοῦ πεπτωκότι παρ' αὐτὴν τὴν ῥαχίαν, καὶ ἔτι ἐμψύχῳ ὄντι.
85.1.6.text  καὶ μετ' ὀλίγον ἔδοξα ὑλακῆς ἀκοῦσαι κυνῶν ἄνωθεν.
85.1.7.text  προελθὼν δὲ πάνυ χαλεπῶς πρὸς τόπον ὑψηλόν, τούς τε κύνας ὁρῶ ἀποροῦντας καὶ διαθέοντας, καὶ μετ' ὀλίγον ἄνδρα, κυνηγέτην ὡς ἐδόκει τῇ στολῇ.
85.1.8.text  καὶ ὃς ἀνηρώτα μ', "ἀλλ' ἦ, ὦ ξένε, τῇδέ που φεύγοντα ἔλαφον κατενόησας;" κἀγώ, "ἐκεῖνος, ἔφην, ἐν τῷ κλύδωνι ἤδη".
85.1.9.text  καὶ ἀγαγὼν ἔδειξα.
85.1.10.text  ἑλκύσας οὖν αὐτὸν ἐκ τῆς θαλάττης, τό τε δέρµα ἐξέδειρε µαχαίρα, κἀμοῦ συλλαμβάνοντος ὅσον οἷός τ' ἦν, καὶ τῶν σκελῶν ἀποταμὼν τὰ ὀπίσθια ἑκόμιζεν ἅμα τῷ δέρµατι.
85.1.11.text  παρεκάλει δὲ συνακολουθεῖν καὶ συνεστιᾶσθαι τῶν κρεῶν· εἶναι δὲ οὐ μακρὰν τὴν οἴκησιν.
85.1.12.text  "ἔπειτα ἕωθεν, ἔφη, ἥξεις ἐπὶ τὴν θάλατταν, ὡς τά γε νῦν οὔκ ἐστι πλώιμα.
85.1.13.text  καὶ βουλοίµην ἂν ἔγωγε καὶ μετὰ πέντε ἡμέρας λῆξαι τὸν ἄνεμον· ἀλλ' οὐ ῥᾴδιον, ὅταν οὕτως πιεσθῇ τὰ ἄκρα τῆς Εὐβοίας ὑπὸ τῶν νεφῶν, ὥς γε νῦν πεπιεσµένα ὁρᾷς.
85.1.14.text " καὶ ἅμα ἠρώτα με ὁπόθεν δὴ καὶ ὅπως ἐκεῖσε κατηνέχθην, καὶ πότερον οὐ διεφθάρη τὸ πλοῖον.
85.1.15.text  πρὸς ταῦτ' ἐγώ, "μικρὸν μὲν ἦν, ἔφην, κἀγὼ μόνος ἐσώθην δεῦρο, τῶν συµπλεόντων ἀποπνιγέντων· καὶ διεφθάρη δὴ τὸ πλοῖον ἐπὶ τὴν γῆν ἐκπεσόν.
85.1.16.text " "οὔκουν ῥᾴδιον, ἔφη, ἄλλως· ὅρα γὰρ ὡς ἄγρια καὶ σκληρὰ τῆς νήσου τὰ πρὸς τὸ πέλαγος.
85.1.17.text  ταῦτ' ἐστὶ τὰ κοῖλα τῆς Εὐβοίας, ὅποι κατενεχθεῖσα ναῦς οὐκ ἂν ἔτι σωθείη· σπανίως δὲ σῴζονται καὶ τῶν ἀνθρώπων τινές, εἰ μὴ ἄρα ἐλαφροὶ παντελῶς πλέοντες, ὥσπερ καὶ σύ.
85.1.18.text  ἀλλ' ἴθι καὶ μηδὲν δείσῃς.
85.1.19.text  νῦν μὲν ἀναψύξεις σεαυτὸν ἐκ τῶν πόνων· αὔριον δ', ὅ τι ἂν ᾖ δυνατόν, ἐπιμελησόμεθα ὅπως σωθήσῃ, ἐπειδή σ' ἔγνωμεν ἅπαξ.
85.1.20.text  δοκεῖς δέ μοι τῶν ἀγροίκων εἶναί τις, οὐ ναύτης οὔθ' ἁλιεύς.
85.1.21.text "

85.2.1.text ἐγὼ δ' ἄσμενος ἠκολούθουν· ἦν δὲ σχεδόν τι περὶ τετταράκοντα στάδια πρὸς τὸ χωρίον.
85.2.2.text  ἐν ᾧ δ' ἐβαδίζομεν, διηγεῖτό µοι κατὰ τήν ὁδὸν τὰ αὐτοῦ πράγματα, καὶ τὸν βίον, ὡς ἔξη μετὰ τῆς γυναικὸς καὶ παίδων.
85.2.3.text  \"ἡμεῖς γάρ, ἔφη, δύο ἐσμέ, ὦ ξένε, τὸν αὐτὸν οἰκοῦντες τόπον.
85.2.4.text  ἔχομεν δὲ γυναῖκας ἀλλήλων ἀδελφάς, καὶ παῖδας ἐξ αὐτῶν, υἱοὺς καὶ θυγατέρας.
85.2.5.text  ζῶμεν δ' ἀπὸ θήρας ὧν τὸ πολύ, μικρόν τι τῆς γῆς ἑπεργαζόμενοι, τὸ γὰρ χωρίον οὔκ ἐστιν ἡμέτερον, οὔτε πατρῷον, οὔθ' ἡμεῖς ἐκτησάμεθα· ἀλλ' ἦσαν οἱ πατέρες ἡμῶν ἐλεύθεροι μέν, πένητες δ' οὐχ ἧττον ἡμῶν, βουκύλοι, βοῦς νέµοντες ἀνδρός τινός πλουσίου· οὗτος δὲ τῶν ἐκ τῆς νήσου ἦν τις πολλὰς μὲν ἀγέλας καὶ ἵππων καὶ βοῶν κεκτηµένος, πολλὰς δὲ ποίμνας, πολλοὺς δὲ καὶ καλοὺς ἀγρούς, πολλὰ δ' ἄλλα χρήματα, σύµπαντα δὲ ταῦτα τὰ ὄρη.
85.2.6.text  τούτου δὴ ἀποθανόντος καὶ τῆ οὐσίας δηµευθείσης, κατ' αἰτίαν τιν' οὐκ οἶδ' ὁποίαν, τὴν μὲν ἀγέλην εὐθὺς ἀπήλασαν, πρὸς δὲ τῇ ἀγέλῃ καὶ τὰ ἡμέτερα ἄττα βοΐδια, καὶ τὸν μισθὸν οὐδεὶς ἀπέδωκε.
85.2.7.text  τότε μὲν δὴ ἐξ ἀνάγκης αὐτοῦ κατεµείναµεν, οὗπερ ἐτύχομεν τὰς βοῦς ἔχοντες καὶ τινας σκηνὰς πεποιηµένοι, καὶ αὐλὴν µόσχων ἕνεκα, πρὸς αὐτό που τὸ θέρος· τοῦ μὲν γὰρ χειμῶνος ἐν τοῖς πεδίοις ἐνέμομεν, νομὴν ἱκανὴν ἔχόντες καὶ πολὺν χιλὸν ἀποκείμενον, τοῦ δὲ θέρους ἀπηλαύνομεν εἰς τὰ ὄρη.
85.2.8.text  μάλιστα δ' ἐν τούτῳ τῷ τόπῳ σταθμὸν ᾠκοδόμησαν· φάραγξ γάρ ἐστι βαθεῖα καὶ σύσκιος, καὶ διὰ μέσου ποταμὸς οὐ τραχύς, ἀλλ' εὖ διαβατὸς καὶ βουσὶ καὶ µόσχοις, τὸ δὲ ὕδωρ πολὺ καὶ καθαρόν, καὶ πνεῦμα τοῦ θέρους ἀεὶ διαπνέον διὰ τῆς φάραγγος· οἱ δὲ περικείµενοι δρυμοὶ ἥκιστα μὲν οἶστρον τρέφουσιν, ἥκιστα δὲ ἄλλην τινὰ βλάβην βουσί.
85.2.9.text  πολλοὶ δέ εἰσ καὶ πάγκαλοι λειμῶνες, καὶ πάντα μεστὰ βοτάνης δι' ὅλου τοῦ θέρους.
85.2.10.text  ὧν δὴ ἕνεκα ἐκεῖ καθίστασαν τὴν ἀγέλην.
85.2.11.text  καὶ τότε οὖν ἔμειναν ἐν ταῖς σκηναῖς, µέχρι ἂν εὕρωσι µισθόν τινα ἢ ἔργον, καὶ ἐτρέφοντο ἀπὸ χωρίου μικροῦ ὃ ἔτυχον εἰργασμένοι πλησίον τοῦ σταθμοῦ.
85.2.12.text  καὶ σχολὴν ἄγοντες ἀπὸ τῶν βοῶν, πρὸς θήραν ἐτράπησαν μετὰ τῶν κυνῶν.
85.2.13.text  χειμῶνος δὲ ἐπελθόντος ἔργον μὲν οὐδὲν ἦν ἕτοιμον αὐτοῖς, οὔτε εἰς ἄστυ καταβᾶσιν οὔτε εἰν κώμην τινά· φραξάμενοι δὲ τὰς σκηνὰς ἐπιμελέστερον καὶ τὴν αὐλήν, οὕτως διετέλουν, καὶ τὸ χωρίον ἐκεῖνο πᾶν ἠργάσαντο, καὶ χειμῶνος ἡ θήρα ῥᾴων ἐγίγνετο.
85.2.14.text  τὰ γὰρ ἴχνη φανερώτερα, ὡς ἐν ὑγρᾷ τῇ γῇ σηµαωόμενα· ἡ δὲ χιὼν καὶ πάνυ φανερὰ παρέχει, καὶ τὰ θηρία μᾶλλόν τι ὑπομένει· ἔστι δ' ἔτι καὶ λαγὼς καὶ δορκάδας ἐν ταῖς εὐναῖς καταλαµβάνειν.
85.2.15.text  οὕτως δὴ τὸ ἀπ' ἐκείνου διέµειναν.
85.2.16.text  καὶ ἡμῖν συνέζευξαν γυναῖκας τοῖς ἀλλήλων υἱέσιν ἑκάτερος τὴν αὐτοῦ θυγατέρα.
85.2.17.text  τεθνήκασι δὲ ἀμφότεροι πέρυσι σχεδόν, τὰ μὲν ἔτη πολλὰ λέγοντες ἃ ἐβεβιώκεσαν, ἰσχυροὶ δὲ ἔτι καὶ γενναῖοι τὰ σώματα.
85.2.18.text  τῶν δὲ μητέρων ἡ ἐμὴ περίεστιν.

85.3.1.text \"ὁ μὲν οὖν ἕτερος ἡμῶν οὐδεπώποτε εἰς πόλιν κατέβη, καίπερ πεντήκοντα ἔτη γεγονώς· ἐγὼ δὲ δὶς μόνον, ἅπαξ μὲν ἔτι παῖς ὢν μετὰ τοῦ πατρός, ὁπηνίκα τὴν ἀγέλην εἴχομεν.
85.3.2.text  ὕστερoν δὲ ἧκέ τις ἀργύριον αἰτῶν, καὶ κελεύων ἀκολουθεῖν εἰς τὴν πόλιν.
85.3.3.text  ἡμῖν δὲ ἀργύριον μὲν οὐκ ἦν, ἀλλ' ἀπωμοσάμην μὴ ἔχειν.
85.3.4.text  ἐξενίσαμεν δὲ αὐτὸν ὧς ἠδυνάμεθα κάλλιστα, καὶ δύο ἐλάφεια δέρµατα ἐδώκαμεν· κἀγὼ ἠκολούθησα εἰς τὴν πόλιν.
85.3.5.text  ἔφη γὰρ ἀνάγκην εἶναι τὸν ἕτερον ἐλθεῖν καὶ διδάξαι περὶ τούτων.

85.4.1.text "εἶδον οὖν, ὧς καὶ πρότερον, οἰκίας πολλὰς καὶ µεγάλας, καὶ τεῖχος ἔξωθεν καρτερόν, καὶ οἰκήματά τινα ὑψηλὰ καὶ τετράγωνα ἐν τῷ τείχει, καὶ πλοῖα πολλὰ ὁρμοῦντα ὥσπερ ἐν λίμνῃ κατὰ πολλὴν ἠσυχίαν.
85.4.2.text  τοῦτο δὲ ἐνθάδε οὐκ ἔστιν οὐδαμοῦ, ὅπου κατηνέχθης· καὶ διὰ τοῦτο αἱ νῆες ἀπόλλυνται.
85.4.3.text  ταῦτα οὖν ἑώρων, καὶ πολὺν ὄχλον ἐν ταὐτῷ συνειργµένον, καὶ θάρυβον ἀμήχανον καὶ κραυγήν· ὥστε ἐμοὶ ἐδόκουν πάντες µάχεσθαι ἀλλήλοις.
85.4.4.text  ἄγει οὖν µε πρός τινας ἄρχοντας.
85.4.5.text  καὶ εἶπε γελῶν 'οὗτός ἐστω ἐφ' ὃν µε ἐπέμψατε· ἔχει δὲ οὐδὲν εἰ μὴ γε τὴν κόμην, καὶ σκηνὴν μάλα ἰσχυρῶν ξύλων.
85.4.6.text ' οἱ δὲ ἄρχοντες εἰς τὸ θέατρον ἐβάδιζον, κἀγὼ μετ' αὐτῶν.
85.4.7.text  τὸ δὲ θέατρόν ἐστι ὥσπερ φάραγξ κοῖλον, πλὴν οὐ μακρὸν ἑκατέρωθεν, ἀλλὰ στρογγύλον ἐξ ἡμίσεος, οὐκ αὐτόματον, ἀλλ' ᾠκοδομημένον λίθοις.
85.4.8.text  ἴσως δέ µου καταγελᾷς, ὅτι σοι διηγοῦμαι σαφῶς εἰδότι ταῦτα.
85.4.9.text  πρῶτον μὲν οὖν πολύν τινα χρόνον ἄλλα τινὰ ἔπραττεν ὁ ὄχλος, καὶ ἐβόων, ποτὲ μὲν πρᾴως καὶ ἱλαροὶ πάντες, ἐπαμοῦντές τινας, ποτὲ δὲ σφόδρα καὶ ὀρηγίλως, ἄλλοι δέ τινες ἄνθρωποι παριόντες, οἱ δ' ἐκ µέσων ἀναστάντες, διελέγοντο πρὸς τὸ πλῆθος, οἱ μὲν ὀλίγα, οἱ δὲ πολλά.
85.4.10.text  καὶ τῶν μὲν ἤκουον οἱ ἐν τῷ θεάτρῳ πολύν τινα χρόνον, τοῖς δὲ ἐχαλέπαινον εὐθὺς φθεγξαµένοις καὶ οὐδὲ γρύζειν ἐπέτρεπον.
85.4.11.text  ἐπεὶ δέ ποτε ἡσυχία ἐγένετο, παρήγαγον κἀμέ.
85.4.12.text  καὶ εἶπέ τις·"οὗτός ἐστιν, ὃ ἄνδρες, τῶν καρπουµένων τὴν δηµοσίαν γῆν πολλὰ ἔτη, οὐ μόνον αὐτός, ἀλλὰ καὶ ὁ πατὴρ αὐτοῦ πρότερον· καὶ κατανέµουσι τὰ ἡμέτερα ὄρη καὶ γεωργοῦσι καὶ θηρεύουσι, καὶ οἰκίας ἐνῳκοδομήκασι, καὶ ἀμπέλους ἐμπεφυτεύκασι πολλάς, καὶ ἄλλα πολλὰ ἔχουσιν ἀγαθά, οὔτε τιμὴν καταβαλόντες οὐδενὶ τῆς γῆς, οὔτε δωρεὰν παρὰ τοῦ δήµου λαβόντες.
85.4.13.text  ὑπὲρ τίνος γὰρ ἂν καὶ ἔλαβον; ἔχοντες δὲ τὰ ἡμέτερα καὶ πλουτοῦντες, οὔτε λῃτουργίαν πώποτε ἐλῃτούργησαν οὐδεμίαν, οὔτε μοῖράν τινα ὑποτελοῦσι τῶν γιγνοµένων, ἀλλ' ἀλῃτούργητοι διατελοῦσιν, ὥσπερ εὐεργέται τῆς πόλεως.
85.4.14.text  οἶμαι δέ, ἔφη, μηδὲ ἐληλυθέναι πώποτε αὐτοὺς δεῦρο.
85.4.15.text  κἀγὼ ἀνένευσα.
85.4.16.text  ὁ δὲ ὄχλος ἐγέλασεν, ὡς εἶδε.
85.4.17.text  καὶ ὁ λέγων ἐκεῖνος ὠργίσθη ἐπὶ τῷ γέλωτι καί µοι ἐλοιδορεῖτο ἔπειτα ἐπιστρέψας, 'εἰ οὖν, ἔφη, δοκεῖ ταῦτα οὕτως, οὐκ ἂν φθάνοιμεν ἅπαντες τὰ κοινὰ διαρπάσαντες, οἱ μὲν τὰ χρήµατα τῆς πόλεως, ὥσπερ καὶ νῦν ποιοῦσί τινες, οἱ δὲ τὴν χώραν κατανειµάµενοι οὐ πείσαντες ὑμᾶς, ἐὰν ἐπιτρέψητε τοῖς θηρίοις τούτοις προῖκα ἔχειν πλέον ἢ χίλια πλέθρα γῆς τῆς ἀρίστης, ὅθεν ὑμῖν ἐστι τρεῖς χοίνικας Ἀττικὰς σίτου λαμβάνειν κατ ἄνδρα.
85.4.18.text ' ἐγὼ δὲ ἀκούσας ἐγέλασα ὅσον ἐδυνάμην µέγιστον.
85.4.19.text  τὸ δὲ πλῆθος οὐκέτ' ἐγέλων, ὥσπερ πρότερον, ἀλλ' ἐθορύβουν.
85.4.20.text  ὁ δὲ ἄνθρωπος ἐχαλέπαινε, καὶ δεινὸν ἐμβλέψας εἰς ἐμὲ εἶπεν· 'ὁρᾶτε τὴν εἰρωνείαν καὶ τὴν ὕβριν τοῦ καθάρµατος ὡς καταγελᾷ πάνυ Θρασέως; ὃν ἀπάγειν ὀλίγου δέω καὶ τὸν κοινωνὸν αὐτοῦ.
85.4.21.text  οἶμαι γὰρ αὐτοὺς μηδὲ τῶν ναυαγίων ἀπέχεσθαι τῶν ἑκάστοτε ἐκπιπτόντων.
85.4.22.text  πόθεν γὰρ οὕτως πολυτελεῖς ἀγρούς, μᾶλλον δὲ ὅλας κώμας κατεσκευάσαντο, καὶ τοσοῦτον πλῆθος βοσκηµάτων καὶ ζεύγη καὶ ἀνδράποδα; καὶ ὑμεῖς δὲ ἴσως ὁρᾶτε αὐτοῦ τὴν ἐξωμίδα ὡς φαύλη, καὶ τὸ δέρµα, ὃ ἐλήλυθε δεῦρο φορῶν, ἵνα ὑμᾶς ἁπατᾷ, ὡς πτωχός, δῆλον ὅτι, καὶ οὐδὲν ἔχων.
85.4.23.text  ἐγὼ μὲν γάρ, ἔφη, βλέπων αὐτὸν σχεδὸν δέδοικα.
85.4.24.text  καὶ γὰρ οἶμαι πυρσεύειν αὐτὸν ἀπὸ τῶν ἄκρων τοῖς πλέουσιν, ὅπως ἐκπίπτωσιν εἰς τὰς πέτρας.
85.4.25.text ' ταῦτα δὲ ἐκείνου λέγοντος καὶ πολλὰ πρὸς τούτοις ὁ μὲν ὄχλος ἠγριοῦτο· ἐγὼ δὲ ἠπόρουν καὶ ἐδεδοίκη µή τί µε ποιῶσι κακόν.

85.5.1.text \"παρελθὼν δὲ ἄλλος τις, ὡς ἐφαίνετο, ἐπιεικὴς ἄνθρωπος, πρῶτον μὲν ἠξίου σιωπῆσαι τὸ πλῆθος· καὶ ἐσιώπησαν· ἔπειτα εἶπεν ἡσύχῃ τῇ φωνῇ, ὅτι οὐδὲν ἀδικοῦσιν οἱ τὴν ἀργὸν τῆς χώρας ἐργαζόμενοι καὶ κατασκευάζοντες, ἀλλὰ τοὐναντίον ἐπαίνου δικαίως ἂν τυγχάνοιεν· καὶ δεῖν μὴ τοῖς οἰκοδομοῦσι καὶ φυτεύουσι τὴν δηµοσίαν γῆν χαλεπῶς ἔχειν, ἀλλὰ τοῖς καταφθείρουσιν.
85.5.2.text  'ἐπεὶ καὶ νῦν, ἔφη, ὦ ἄνδρες, σχεδόν τι τὰ δύο µέρη τῆς χώρας ἡμῶν ἔρημά ἐστι, δἰ ἀμέλειάν τε καὶ ὀλιγανθρωπίαν.
85.5.3.text  κἀγὼ πολλὰ κέκτηµαι πλέθρα, ὥσπερ οἶμαι καὶ ἄλλος τις, οὐ μόνον ἐν τοῖς ὄρεσιν, ἀλλὰ καὶ ἐν τοῖς πεδινοῖς, ἃ εἴ τι ἐθέλοι γεωργεῖν, οὐ µόνον ἂν προῖκα δοίην, ἀλλὰ καὶ ἀργύριον ἡδέως προστελέσαιµι.
85.5.4.text  δῆλον γὰρ ὡς ἐμοὶ πλέονος ἀξία γίγνεται, καὶ ἅμα ἡδὺ ὅραμα χώρα οἰκουμένη καὶ ἐνεργός· ἡ δ' ἔρημος οὐ µόνον ἀνωφελὲς κτῆμα τοῖς ἔχουσιν, ἀλλὰ καὶ σφόδρα ἐλεεινόν τι ὁρᾶν.
85.5.5.text  οὐκοῦν ἄξιον, ἔφη, θαυµάσαι τῶν ῥητόρων, ὅτι τοὺς μὲν ἐπὶ τῷ Καφηρεῖ ἐργαζομένους ἐν τοῖς ἐσχάτοις τῆς Εὐβοία συκοφαντοῦσι, τοὺς δὲ τὸ γυμνάσιον γεωργοῦντας καὶ τὴν ἀγορὰν κατανέµοντας οὐδὲν οἴονται ποιεῖν δεινόν; βλέπετε γὰρ αὐτοὶ δήπου ὅτι τὸ γυμνάσιον ὑμῖν ἄρουραν πεποιήκασιν, ὥστε τὸν Ἡρακλέα καὶ ἄλλους ἀνδριάντας συχνοὺς ὑπὸ τοῦ θέρους ἀποκεκρύφθαι, τοὺς μὲν ἠρώων, τοὺς δὲ θεῶν· καὶ ὅτι καθ' ἡμέραν τὰ τοῦ ῥήτορος τούτου πρόβατα ἕωθεν εἰς τὴν ἀγορὰν ἐμβάλλει, καὶ κατανέμεται τὰ περὶ τὸ βουλευτήριον καὶ τὰ ἀρχεῖα· ὥστε τοὺς πρότερον ἐπιδημήσαντας ξένους τοὺς μὲν καταγελᾶν τῆς πόλεως, τοὺς δὲ οἰκτίρειν αὐτήν.
85.5.6.text ' πάλιν οὖν ταῦτα ἀκούσαντες ὠργίζοντο πρὸς ἐκεῖνον καὶ ἐθορύβουν.
85.5.7.text  'καὶ τοιαῦτα ποιῶν τοὺς ἰδιώτας οἴεται δεῖν ἀπαγαγεῖν, ἵνα μηδεὶς δὺ ἐργάζηται τὸ λοιπόν, ἀλλ' οἱ μὲν ἔξω λῃστεύωσιω, οἱ δ' ἐν τῇ πόλει λωποδυτῶσιν.
85.5.8.text  ἐμοὶ δέ, ἔφη, δοκεῖ τούτους ἐᾶν ἐφ' οἷς αὐτοὶ πεποιήκασιν, ὑποτελοῦντας τὸ λοιπὸν ὅσον µέτριον· περὶ δὲ τῶν ἔμπροσθεν προσόδων συγγνῶναι αὐτοῖς, ὅτι ἔρημον καὶ ἀχρεῖον οὖσαν γεωργοῦσι τὴν γῆν.
85.5.9.text  ἐὰν δὲ τιμὴν ἐθέλωσι καταβαλεῖν τοῦ χωρίου, ἀποδόσθαι αὐτοῖς ἐλάττονος ἢ ἄλλοις.
85.5.10.text ' εἰπόντος δὲ αὐτοῦ τοιαῦτα, πάλιν ὁ ἐξ ἀρχῆς ἐκεῖνος ἀντέλεγεν, καὶ ἐλοιδοροῦντο ἐπὶ πολύ.
85.5.11.text  τέλος δὲ καὶ ἐμὲ ἐκέλευον εἰπεῖν ὅ τι βούλομαι.

85.6.1.text \"'καὶ τί µε, ἔφην, δεῖ λέγειν;' 'πρὸς τὰ εἰρημένα,' εἶπέ τις τῶν καθηµένων.
85.6.2.text  'οὐκοῦν λέγω, ἔφην, ὅτι οὐδὲν ἀληθές ἐστιν ὧν εἴρηκεν.
85.6.3.text  ἐγὼ μέν, ὦ ἄνδρες, ἐνύπνια ᾤμην, ἔφην, ὁρᾶν, ἀγροὺς καὶ κώμας καὶ ποιαῦτα φλυαροῦντος.
85.6.4.text  ἡμεῖς δὲ οὔτε κώµην ἔχομεν οὔτε ἵππους οὔτε ὄνους οὔτε βοῦς.
85.6.5.text  εἴθε γὰρ εἴχομεν ἡμεῖς ὅσα οὗτος ἔλεγεν ἀγαθά, ἵνα καὶ ὑμῖν µετέδοµεν καὶ αὐτοὶ τῶν µακαρίων ἦμεν.
85.6.6.text  καὶ μὴν τὰ νῦν γ' ὄντα ἡμῖν ἱκανά ἐστιν, ἐξ ὧν εἴ τι βούλεσθε, λάβετε· κἂν πάντα ἐθέλητε, ἡμεῖς ἕτερα κτησόµεθα.
85.6.7.text ' ἐπὶ τούτῳ δὲ τῷ λόγῳ ἐπῄνεσαν.
85.6.8.text  εἶτα ἐπηρώτα µε ὁ ἄρχων, τί δυνησόμεθα δοῦναι τῷ δήµῳ; κἀγώ 'τέτταρα, ἔφην, ἐλάφεια δέρματα πάνυ καλά.
85.6.9.text ' οἱ δὲ πολλοὶ αὐτῶν ἐγέλασαν.
85.6.10.text  ὁ δὲ ἄρχων ἠγανάκτησε πρός µε.
85.6.11.text  'τὰ γὰρ ἄρκτεια, ἔφην, σκληρά ἐστιν, καὶ τὰ τράγεια οὐκ ἄξια τούτων, ἀλλὰ τὰ μὲν παλαιά, τὰ δὲ μικρὰ αὐτῶν· εἰ δὲ βούλεσθε, κἀκεῖνα λάβετε.
85.6.12.text  πάλιν οὖν ἠγανάκτει, καὶ ἔφη µε ἄγροικον εἶναι παντελῶς.
85.6.13.text  κἀγώ 'πάλιν, εἶπον, αὖ καὶ σὺ ἀγροὺς λέγεις; οὐκ ἀκούεις ὅτι ἀγροὺς οὐκ ἔχομεν;᾽ ὃ δὲ ἠρώτα µε πότερον τάλαντον ἑκάτερος Ἀττικὸν δοῦναι ἐθέλοιμεν.
85.6.14.text  ἐγὼ δὲ εἶπον 'οὐχ ἵσταμεν τὰ κρέα ἡμεῖς· ἃ δ' ἂν ᾖ, δίδοµεν.
85.6.15.text  ἔστι δὲ ὀλίγα ἐν ἁλσί, τἆλλα δ' ἐν τῷ καπνῷ ξηρά, οὐ πολὺ ἐκείνων χείρω, σκελίδες ὑῶν καὶ ἐλάφειοι καὶ ἄλλα γενναῖα κρέα.
85.6.16.text ' ἐνταῦθα δὴ ἐθορύβουν καὶ ψεύδεσθαί µε ἔφασαν.
85.6.17.text  ὃ δὲ ἠρώτα µε πότερον σῖτον ἔχομεν καὶ πόσον.
85.6.18.text  εἶπον τὸν ὄντα ἀληθῶς· δύο, ἔφην, µεδίμνους πυρῶν καὶ τέτταρας κριθῶν καὶ τοσούτους κέγχρων, κυάµων δὲ ἡμίεκτον· οὐ γὰρ ἐγένοντο τῆτες.
85.6.19.text  τοὺς μὲν οὖν πυροὺς καὶ τὰς κριθάς, ἔφην, ὑμεῖς λάβετε, τοὺς δὲ κέγχρους ἡμῖν ἄφετε.
85.6.20.text  εἰ δὲ κέγχρων δεῖσθε, καὶ τούτους λάβετε.
85.6.21.text ' 'οὐδὲ οἶνον ποιεῖτε;' ἄλλος τις ἠρώτησεν.
85.6.22.text  'ποιοῦμεν, εἶπον.
85.6.23.text  ἂν οὖν τις ὑμῶν ἀφίκηται, δώσομεν.
85.6.24.text  ὅμως δὲ ἐλθέτω φέρων ἀσκόν τινα· ἡμεῖς γὰρ οὐκ ἔχομεν.
85.6.25.text ' 'πόσαι δή τινές εἰσιν ὑμῖν ἄμπελοι;' 'δύο µέν, ἔφην, αἱ πρὸ τῶν θυρῶν, ἔσω δὲ τῆς αὐλῆς εἴκοσι· καὶ τοῦ ποταμοῦ πέραν ἃς ἔναγχος ἐφυτεύσαμεν, ἕτεραι τοσαῦται· εἰσὶ δὲ γενναῖαι σφόδρα καὶ τοὺς βότρυς φέρουσι μεγάλους.
85.6.26.text  ἵνα δὲ μὴ πράγματα ἔχητε καθ' ἕκαστον ἐρωτῶντες, ἐρῶ καὶ τἆλλα ἅπερ ἐστὶν ἡμῖν.
85.6.27.text  αἶγες ὀκτὼ θήλειαι, βοῦς κολοβή, µοσχάριον ἐξ αὐτῆς πάνυ καλόν, δρέπανα τέτταρα, δίκελλαι τέτταρες, λόγχαι τρεῖς, µάχαιραν ἡμῶν ἑκάτερος κέκτηται πρὸς τὰ θηρία.
85.6.28.text  τὰ δὲ κεραμεᾶ σκεύη τί ἂν λέγοι τις; καὶ γυναῖκες ἡμῖν εἰσι καὶ τούτων τέκνα.
85.6.29.text  οἰκοῦμεν δὲ ἐν δυοῖν σκηναῖς καλαῖς· καὶ τρίην ἔχομεν, οὗ κεῖται τὸ σιτάριον καὶ τὰ δέρματα.
85.6.30.text ' 'νὴ Δία, ἦ δ' ὃς ὁ ῥήτωρ, ὅπου καὶ τὸ ἀργύριον ἴσως κατορύττετε.
85.6.31.text ' 'οὐκοῦν, ἔφην, ἀνάσκαψον ἐλθών, ὦ μῶρε.
85.6.32.text  τίς δὲ κατορύττει ἀργύριον; οὐ γὰρ δὺ φύεταί γε.
85.6.33.text ' ἐνταῦθα πάντες ἐγέλων, ἐκείνου δήπου καταγελάσαντες.
85.6.34.text  'ταῦτά ἐστιν ἡμῖν· εἰ οὖν καὶ πάντα ἐθέλετε, ἡμεῖς ἑκόντες ὑμῖν χαριζόµεθα, καὶ οὐδὲν ὑμᾶς ἀφαιρεῖσθαι δεῖ πρὸς Βίαν ὥσπερ ἀλλοτρίων ἢ πονηρῶν· ἐπεί τοι καὶ πολῖται τῆς πόλεώς ἐσμεν, ὡς ἐγὼ τοῦ πατρὸς ἤκουον.
85.6.35.text  οὐκοῦν καὶ τρέφοµεν ὑμετέρους πολίτας τοὺς παῖδας.
85.6.36.text  κἄν ποτε δέησθε, βοηθήσουσιν ὑμῖν πρὸς λῃστὰς ἢ πρὸς πολεµίους.
85.6.37.text  εἲ δὲ οὐκ ἐνθάδε ζῶμεν τοσούτων ἀνθρώπων ἐν ταὐτῷ διαγόντων, οὐ δήπου διά γε τοῦτο μισεῖσθαι ἄξιοί ἐσμεν.
85.6.38.text  ὃ δὲ ἐτόλμησεν εἰπεῖν περὶ τῶν ναυαγίων, πρᾶγμα οὕτως ἀνόσιον καὶ πονηρόν (τοῦτο γὰρ σχεδὸν ἐξελαθόμην εἰπεῖν, ὃ πάντων πρῶτον ἔδει µε εἰρηκέναι)· τίς ἂν πιστεύσειέ ποτε ὑμῶν; πρὸς γὰρ τῇ ἀσεβείᾳ, καὶ ἀδύνατόν ἐστιν ἐκεῖθεν καὶ ὁτιοῦν λαβεῖν· οὕτω πάνυ σμικρὰ ἐκπίπτει.
85.6.39.text  καὶ τοὺς λάρκους, οὓς ἅπαξ εὗρόν ποτε ἐκβεβρασμένους, καὶ τούτους ἀνέπηξα εἰς τὴν δρῦν τὴν ἱερὰν τὴν πλησίον τῆς θαλάττης.
85.6.40.text  μὴ γὰρ εἴη ποτέ, ὦ Ζεῦ, λαβεῖν μηδὲ κερδᾶναι κέρδος τοιοῦτον ἀπὸ ἀνθρώπων δυστυχίας.
85.6.41.text  ἀλλὰ ὠφελήθην μὲν οὐδὲν πώποτε, ἠλέησα δὲ πολλάκις ναυαγοὺς ἀφικομένους, καὶ τῇ σκηνῇ ὑπεδεξάμην, καὶ φαγεῖν ἔδωκα καὶ πιεῖν, καὶ εἴ τι ἄλλο ἐδυνάμην ἐπεβοήθησα.
85.6.42.text  ἀλλὰ τίς ἂν ἐκείνων ἐμοὶ νῦν µαρτυρήσειεν; οὐδὲ γὰρ τοῦτο ἐποίουν μαρτυρίας ἕνεκα ἢ χάριτος οὕς γε οὐδ' ὁπόθεν ἦσαν ἠπιστάμην.
85.6.43.text  μὴ γὰρ ὑμῶν γε μηδεὶς πάθοι τοιαῦτα.
85.6.44.text '

85.7.1.text \"ταῦτα δὲ ἐμοῦ λέγοντος ἀνίσταταί τις ἐκ µέσων· κἀγὼ πρὸς ἐμαυτὸν ἐνεθυμήθην ὅτι 'ἄλλος ποιοῦτος ἴσως, ἐμοῦ καταψευσόµενος.
85.7.2.text ' ὃ δὲ εἶπεν 'ἄνδρες ἐγὼ πάλαι τοῦτον ἀμφιγνοῶν, ἠπίστουν ὅμως.
85.7.3.text  ἐπεὶ δὲ σαφῶς αὐτὸν ἔγνωκα, δεινόν µοι δοκεῖ, μᾶλλον δὲ ἀσεβές, μὴ εἰπεῖν ἃ σύνοιδα αὐτῷ, μηδ' ἀποδοῦναι λόγῳ χάριν, ἔργῳ τὰ μέγιστα εὖ παθών.
85.7.4.text  εἰμὶ δέ, ἔφη, πολίτης, ὡς ἴστε, καὶ ὅδε, δείξας τὸν παρακαθήµενον (καὶ ὃς ἐπανέστη)· ἐτύχομεν δὲ πλέοντες ἐν τῇ Σωκλέους νηί, τρίτον ἔτος.
85.7.5.text  καὶ διαφθαρείσης τῆς νεὼς περὶ τὸν Καφηρέα, πάνυ ὀλίγοι τινὲς ἐσώθημεν ἀπὸ πολλῶν.
85.7.6.text  τοὺς μὲν οὖν πορφυρεῖς ἀνέλαβον· εἶχον γὰρ αὐτῶν τινες ἀργύριον ἐν φασκώλοις.
85.7.7.text  ἡμεῖς δὲ γυμνοὶ ἐκπεσόντες δι' ἀτραποῦ τινος ἐβαδίζομεν ἐλπίζοντες εὑρήσειν σκέπην τινὰ ποιμένων ἡ βουκόλων, καὶ ἐκινδυνεύοµεν ὑπὸ λιμοῦ τε καὶ δίψους διαφθαρῆναι.
85.7.8.text  καὶ μόλις ποτὲ ἤλθομεν ἐπὶ σκηνάς τινας, καὶ στάντες ἐβοῶμεν.
85.7.9.text  προελθὼν δὲ οὗτος, εἰσάγει τε ἡμᾶς ἔνδον καὶ ἀνέκαιε πῦρ· καὶ τὸν μὲν ἡμῶν αὐτὸς ἀνέτριβε, τὸν δὲ ἡ γυνή, στέατι· οὐ γὰρ ἦν αὐτοῖς ἔλαιον· τέλος δὲ ὕδωρ κατέχεον θερµόν, ἕως ἀνέλαβον ψυχροὺς ὄντας, ἔπειτα κατακλίναντες, καὶ περιβαλόντες οἷς εἶχον, παρέθηκαν φαγεῖν ἡμῖν ἄρτους πυρίνους, αὐτοὶ δὲ κέγχρον ἑφθὸν ἤσθιον.
85.7.10.text  ἔδοσαν δὲ καὶ οἶνον ἡμῖν πιεῖν, ὕδωρ αὐτοὶ πίνοντες, καὶ κρέα ἐλάφεια ὀπτῶντες ἄφθονα, τὰ δὲ ἕψουτες· τῇ δ' ὑστεραίᾳ βουλομένους ἀπιέναι κατέσχον ἐπὶ τρεῖς ἡμέρας.
85.7.11.text  ἔπειτα προὔπεµψαν εἰς τὸ πεδίον, καὶ ἀπιοῦσι κρέας ἔδοσαν καὶ δέρµα ἑκατέρῳ πάνυ καλόν.
85.7.12.text  ἐμὲ δὲ ὁρῶν ἔτι πονοῦντα τῷ πάθει, ἐνέδυσε χιτώνιον, τῆς θυγατρὸς ἀφελόμενος· ἐκείνη δὲ ἄλλο τι ῥάκος περιεζώσατο.
85.7.13.text  τοῦτο, ἐπειδὴ ἐν τῇ κώμῃ ἐγενόμην, ἀπέδωκα.
85.7.14.text  οὕτως ἡμεῖς γε ὑπὸ τούτου μάλιστα ἐσώθημεν μετὰ τοὺς θεούς.
85.7.15.text '

85.8.1.text \"ταῦτα δὲ ἐκείνου λέγοντος ὁ μὲν δῆμος ἤκουεν ἡδέως καὶ ἐπῄνουν µε, ἐγὼ δὲ ἀναμνησθείς, 'χαῖρε, ἔφην, Σωτάδη·' καὶ προσελθὼν ἐφίλουν αὐτὸν καὶ τὸν ἕτερον.

85.9.1.text "παρελθὼν δὲ ἐκεῖνος ὁ ἐπιεικὴς ὁ τὴν ἀρχὴν ὑπὲρ ἐμοῦ λέγων, 'ἐμοί, ἔφη, ὦ ἄνδρες, δοκεῖ καλέσαι τοῦτον εἰς τὸ πρυτανεῖον ἐπὶ ξένια.
85.9.2.text  εἰ μὲν γὰρ ἐν πολέμῳ τινὰ ἔσωσε τῶν πολιτῶν ὑπερασπίσας, πολλῶν ἂν καὶ μεγάλων δωρεῶν ἔτυχε· νυνὶ δὲ δύο σώσας πολίτας, ἴσως δὲ καὶ ἄλλους, πῶς οὔκ ἐστιν ἄξιος τιμῆς; δοκεῖ δέ µοι ἀντὶ τοῦ χιτῶνος, ὃν ἔδωκε, τῷ πολίτῃ κιωδυνεύοντι, τὴν θυγατέρα ἀποδύσας ἐπιδοῦναι αὐτῷ τὴν πόλιν χιτῶνα καὶ ἱμάτιον, ψηφίσασθαι δὲ αὐτοῖς καρποῦσθαι τὸ χωρίον καὶ αὐτοὺς καὶ τὰ τέκνα, καὶ µηδένα αὐτοῖς ἐνοχλεῖν, δοῦναι δὲ αὐτῷ καὶ ἑκατὸν δραχμὰς εἰς κατασκευήν· τὸ δὲ ἀργύριον τοῦτο ὑπὲρ τῆς πόλεως ἐγὼ παρ' ἐμαυτοῦ δίδωµι.
85.9.3.text ' ἐπὶ τούτῳ δὲ ἐπῃνέθη, καὶ τἆλλα ἐγένετο ὡς εἶπεν, καὶ ἐκομίσθη παραχρῆμα εἷς τὸ θέατρον τὰ ἱμάτια καὶ τὸ ἀργύριον.
85.9.4.text  ἐγὼ δὲ οὐκ ἐβουλόμην λαβεῖν, οἱ δ' εἶπον ὅτι 'οὐ δύνασαι δειπνεῖν ἐν τῷ δέρµατι.
85.9.5.text ' 'οὐκοῦν, εἶπον, τὸ τήµερον ἄδειπνος μενῶ.
85.9.6.text ' ὅμως δὲ ἐνέδυσάν µε τὸν χιτῶνα καὶ περιέβαλον τὸ ἱμάτιον.
85.9.7.text  ἐγὼ δὲ ἄνωθεν βαλεῖν ἐβουλόμην τὸ δέρµα, οἳ δὲ οὐκ εἴων.
85.9.8.text  τὸ δὲ ἀργύριον οὐκ ἐδεξάμην οὐδένα τρόπον, ἀλλ' ἀπωμοσάμην.
85.9.9.text  'τοῦτο δ', ἔφην, τῷ ῥήτορι δότε, ὅπως κατορύξῃ αὐτό· ἐπίσταται γάρ, δῆλον ὅτι.
85.9.10.text ' ἀπ' ἐκείνου δὲ ἡμᾶς οὐδεὶς ἠνώχλησε.
85.9.11.text "

85.10.1.text σχεδὸν οὖν εἰρηκότος αὐτοῦ πρὸς ταῖς σκηναῖς ἦμεν.
85.10.2.text  κἀγὼ πελάσας εἶπον "ἀλλ' ἕν τι ἀπεκρύψω τοὺς πολίτας, τὸ κάλλιστον τῶν κτηµάτων.
85.10.3.text " "τί τοῦτο;" εἶπεν.
85.10.4.text  "τὸν κῆπον ἔφην, τοῦτον, πάνυ καλὸν καὶ λάχανα πολλὰ καὶ δένδρα ἔχοντα.
85.10.5.text " "οὐκ ἦν, ἔφη, τότε, ἀλλ' ὕστερον ἐποιήσαμεν.
85.10.6.text "

85.11.1.text εἰσελθόντος οὖν εὐωχούμεθα τὸ λοιπὸν τῆς ἡμέρας, ἡμεῖς μὲν κατακλιθέντες ἐπὶ φύλλων τε καὶ δερμάτων ἐπὶ στιβάδος ὑψηλῆς, ἡ δὲ γυνὴ πλησίον παρὰ τὸν ἄνδρα καθηµένη.
85.11.2.text  θυγάτηρ δὲ ὡραία γάμου ἐδιακόνει, καὶ ἐνέχει πιεῖν µέλανα οἶνον ἡδύν.
85.11.3.text  οἱ δὲ παῖδες τὰ κρέα παρεσκεύαζον, καὶ αὐτοὶ ἅμα ἐδείπνουν παρατιθέντες.

85.12.1.text ἤδη δ' ἱκανῶς ἡμῶν ἐχόντων, ἦλθε κἀκεῖνος ὁ ἕτερος.
85.12.2.text  συνηκολούθει δὲ υἱὸς αὐτῷ, µειράκιον οὐκ ἀγεννές, λαγὼν φέρων.
85.12.3.text  εἰσελθὼν δὲ οὗτος ἠρυθρίασεν· ἐν ᾧ δ' ὁ πατὴρ αὐτοῦ ἠσπάζετο ἡμᾶς, αὐτὸς ἐφίλησε τὴν κόρην καὶ τὸν λαγὼν ἐκείνῃ ἔδωκεν.
85.12.4.text  ἡ μὲν οὖν παῖς ἐπαύσατο διακονοῦσα, καὶ παρὰ τῇ μητρὶ ἐκαθέζετο, τὸ δὲ µειράκιον ἀντ' ἐκείνης ἐδιακόνει.
85.12.5.text  κἀγὼ τὸν ξένον ἠρώτησα "ἂρ' αὕτη ἐστίν, ἧς τὸν χιτῶνα ἀποδύσας τῷ ναυαγῷ ἔδωκας;" καὶ ὃς γελάσας, "οὔκ, ἔφη, ἀλλ' ἐκείνη πάλαι πρὸς ἄνδρα ἐδόθη, καὶ τέκνα ἔχει μεγάλα ἤδη, πρὸς ἄνδρα πλούσιον εἰς κώµην.
85.12.6.text " "οὐκοῦν, ἔφην, ἐπαρκοῦσιν ὑμῖν ὅ τι ἂν δέησθε;" "οὐδέν, ἔφη ἡ γυνή, δεόµεθα ἡμεῖς.
85.12.7.text  ἐκεῖνοι δὲ λαμβάνουσι καὶ ὁπηνίκ' ἄν τι θηραθῇ καὶ ὀπώραν καὶ λάχανα· οὐ γὰρ ἔστι κῆπος παρ' αὐτοῖς.
85.12.8.text  πέρυσι δὲ παρ' αὐτῶν πυροὺς ἐλάβομεν, σπέρμα ψιλόν, καὶ ἀπέδομεν αὐτοῖς εὐθὺς τοῦ θέρους.
85.12.9.text " "τί οὖν, ἔφην· καὶ ταύτην διανοεῖσθε διδόναι πλουσίῳ, ἵνα ὑμῖν καὶ αὐτὴ πυροὺς δανείσῃ;" ἐνταῦθα μέντοι ἄμφω ἠρυθριασάτην, ἥ τε κόρη καὶ τὸ µειράκιον.
85.12.10.text  ὁ δὲ πατὴρ αὐτῆς ἔφη "πένητα ἄνδρα λήψεται, ὅμοιον ἡμῖν κυνηγέτην" καὶ µειδάσας ἔβλεψεν εἰς τὸν νεανίσκον.
85.12.11.text  κἀγώ "τί οὖν οὐκ ἤδη δίδοτε; ἢ δεῖ ποθεν αὐτὸν ἐκ κώµης ἀφικέσθαι;" "δοκῶ µέν, ἔφη, οὐ μακράν ἐστιν· ἀλλ' ἔνδον ἐνθάδε.
85.12.12.text  καὶ ποιήσομέν γε τοὺς γάμους ἡμέραν ἀγαθὴν ἐπιλεξάμενοι.
85.12.13.text " κἀγώ "πῶς, ἔφην, κρίνετε τὴν ἀγαθὴν ἡμέραν;" καὶ ὅς "ὅταν μὴ μικὰ ᾖ ἡ σελήνη· δεῖ δὲ καὶ τὸν ἀέρα εἶναι καθαρόν, αἰθρίαν λαμπράν.
85.12.14.text " κἀγώ "τί δέ, ἔφην, τῷ ὄντι κυνηγέτης ἀγαθός ἐστιν;" "ἔγωγε, ἦ δ' ὃς ὁ νεανίσκος, καὶ ἔλαφον καὶ σῦν ὑφίσταμαι.
85.12.15.text  ὄψῃ δὲ αὔριον, ἂν ἐθέλῃς, ὦ ξένε.
85.12.16.text " "καὶ τὸν λαγὼν τοῦτον σύ, ἔφην, ἔλαβες;" "ἐγώ, ἔφη γελάσας, τῷ δικτύω τῆς νυκτός· ἦν γὰρ αἰθρία πάνν καλή, καὶ ἡ σελήνη τηλικαύτη τὸ μέγεθος ἡλίκη οὐδεπώποτε ἐγένετο.
85.12.17.text " ἐνταῦθα μέντοι ἐγέλασαν ἀμφότεροι, οὐ µόνον ὁ τῆς κόρης πατήρ, ἀλλὰ καὶ ὁ ἐκείνου.
85.12.18.text  ὁ δὲ ᾐσχύνθη καὶ ἐσιώπησε.
85.12.19.text  λέγει οὖν ὁ τῆς κόρης πατήρ "ἐγὼ μέν, ἔφη, ὦ παῖ, οὐδὲν ὑπερβάλλομαι.
85.12.20.text  ὁ δὲ πατήρ σου περιµένει, ἔστ' ἂν ἱερεῖον πρίηται.
85.12.21.text  δεῖ γὰρ θῦσαι τοῖς θεοῖς.
85.12.22.text " εἶπεν οὖν ὁ νεώτερος ἀδελφὸς τῆς κόρης "ἀλλὰ ἱερεῖόν γε πάλαι οὗτος παρεσκεύακε, καὶ ἔστιν ἔνδον, τρεφόµενον ὄπισθεν τῆς σκηνῆς, γενναῖον.
85.12.23.text " ἠρώτων οὖν αὐτόν "ἀληθῶς;" ὁ δὲ ἔφη.
85.12.24.text  "καὶ πόθεν σοι;" ἔφασαν.
85.12.25.text  "ὅτε τὴν ὗν ἑλάβομεν τὴν τὰ τέκνα ἔχουσαν, τὰ μὲν ἄλλα διέδρα· καὶ ἦν, ἔφη, θάττω τοῦ λαγώ· ἑνὸς δὲ ἐγὼ λίθῳ ἔτυχον, καὶ ἁλόντι τὸ δέρµα ἐπέβαλον· τοῦτο ἠλλαξάμην ἐν τῇ κώμῃ, καὶ ἔλαβον ἀντ' αὐτοῦ χοῖρον, καὶ ἔθρεψα ποιήσας ὄπισθεν συφεόν.
85.12.26.text " "ταῦτ' ἄρ', ἔφη, ἡ µήτηρ σοῦ ἐγέλα, ὁπότε θαυμάζοιμι ἀκούων γρυλλιζούσης τῆς συός, καὶ τὰς κριθὰς οὕτως ἀνήλισκες.
85.12.27.text " "αἱ γὰρ εὐβοΐδες, εἶπεν, οὐχ ἱκαναὶ ἦσαν πιᾶναι.
85.12.28.text  ἀλλὰ εἰ βούλεσθε ἰδεῖν αὐτήν, ἄξω ἀνύσας.
85.12.29.text " οἱ δὲ ἐκέλευον.
85.12.30.text  ἀπῄεσαν οὖν ἐκεῖνός τε καὶ οἱ παῖδες αὐτόθεν δρόµῳ χαίροντες.
85.12.31.text  ἐν δὲ τούτῳ ἡ παρθένος ἀναστᾶσα ἐξ ἑτέρας σκηνῆς ἐκόμισεν οὖα τετμηµένα, καὶ µέσπίλα, καὶ μῆλα χειµερωά, καὶ τῆς γενναίας σταφυλῆς βότρυς σφριγῶντας, καὶ ἔθηκεν ἐπὶ τὴν τράπεζαν, καταψήσασα φύλλοις ἀπὸ τῶν κρεῶν, καὶ ὑποβαλοῦσα καθαρὰν πτερίδα.
85.12.32.text  ἧκον δὲ καὶ οἱ παῖδες τὴν ὗν ἄγοντες μετὰ γέλωτος καὶ παιδιᾶς.
85.12.33.text  συνηκολούθει δὲ ἡ µήτηρ τοῦ νεανίσκου, καὶ ἀδελφοὶ δύο παιδάρια· ἔφερον δὲ ἄρτους τε καθαρούς, καὶ ᾠὰ ἐφθὰ ἐν ξυλίνοις πίναξι, καὶ ἐρεβίνθους φρυκτούς.
85.12.34.text  ἀσπασαμένη δὲ τὸν ἀδελφὸν ἡ γυνὴ καὶ τὴν ἀδελφιδῆν, ἐκαθίζετο παρὰ τῷ αὗτῆς ἀνδρί, καὶ εἶπεν, "ἰδοῦ τὸ ἱερεῖον, ὃ οὗτος πάλαι ἔτρεφεν εἰς τοὺς γάμους, καὶ τἆλλα τὰ παρ' ἡμῶν ἕτοιμά ἐστι, καὶ ἄλφιτα καὶ ἄλευρα πεποίηται· µόνον ἴσως οἰναρίου προσδεησόµεθα· καὶ ποῦτο οὐ χαλεπὸν ἐκ τῆς κώµης λαβεῖν.
85.12.35.text " παρειστήκει δὲ αὐτῇ πλησίον ὁ υἱὸς πρὸς τὸν κηδεστὴν ἀποβλέπων.
85.12.36.text  καὶ ὃς µειδιάσας εἶπεν "οὗτος, ἔφη, ἐστὶν ὁ ἐπέχων· ἴσως γὰρ ἔτι βούλεται πιᾶναι τὴν ὗν.
85.12.37.text " καὶ τὸ µειράκιον "αὕτη μέν, εἶπεν, ὑπὸ τοῦ λίπους διαρραγήσεται.
85.12.38.text " κἀγὼ βουλόμενος αὐτῷ βοηθῆσαι "ὅρα, ἔφην, μὴ ἐν ᾧ πιαίνεται ἡ ὗς οὗτος ὑμῖν λεπτὸς γένηται.
85.12.39.text " ἡ δὲ µήτηρ "ἀληθῆ, εἶπεν, ὁ ξένος λέγει, ἐπεὶ καὶ νῦν λεπτότερος αὑτοῦ γέγονε· καὶ πρῴην ᾐσθόμην τῆς νυκτὸς αὐτὸν ἐγρηγορότα καὶ προελθόντα ἔξω τῆς σκηνῆς.
85.12.40.text " "οἱ κύνες, ἔφη, ὑλάκτουν, καὶ ἐξῆλθον ὀψόμενος.
85.12.41.text " "οὐ σύ γε, εἶπεν, ἀλλὰ περιεπάτεις ἁλύων.
85.12.42.text  μὴ οὖν πλείω χρόνον ἐῶμεν ἀνιᾶσθαι αὐτόν.
85.12.43.text " καὶ περιβαλοῦσα τὰς χεῖρας ἐφίλησε τὴν μητέρα τῆς κόρης.
85.12.44.text  ἥ δὲ πρὸς τὸν ἄνδρα τὸν ἑαυτῆς "ποιῶμεν, εἶπεν, ὡς θέλουσι.
85.12.45.text " καὶ ἔδοξε ταῦτα, καὶ εἶπον "εἷς τρίτην ποιῶμεν τοὺς γάμους.
85.12.46.text " παρεκάλουν δὲ κἀμὲ προσμεῖναι τὴν ἡμέραν.
85.12.47.text  κἀγὼ προσέµενον οὐκ ἀηδῶς.

86.0.0.text # **[APPENDIX]{.underline}**
87.0.0.text # **1. ΤΡΑΠΕΖΙΤΗΣ**
87.1.1.text ὁ Πασίων τραπεζίτης ἐστὶν ἐν Συρακούσαις· ἔχει δὲ τὴν τράπεζαν ἐν τῇ ἀγορᾷ.
87.1.2.text  δανείζει δ' ὁ τραπεζίτης ἐπὶ τόκῳ· οἱ γὰρ δανειζόµενοι λαμβάνουσι μὲν τὰ χρήματα, ἀποδιδόασι δὲ καὶ τὰ χρήματα καὶ τόκον· ὁ δὲ τόκος οὕτω γίγνεται.
87.1.3.text  ἢ γὰρ ἀποδιδόασιν ὁποσονδήποτε τοῦ µηνός, ἢ ὁποσονοῦν τοῦ πλοῦ.
87.1.4.text  ἀριθμοῦσι δὲ κατὰ μνᾶν καὶ κατὰ μῆνα οὕτω πως·

87.2.1.text **ἐπὶ ὀβολῷ·** ὁ τόκος γίγνεται εἷς ὀβολὸς τῆς μνᾶς τοῦ µηνός, δώδεκα ὄντες ὀβολοὶ τοῦ ἐνιαυτοῦ· καὶ οἱ δώδεκα ὀβολοὶ δύο δραχµαί, ἡ δὲ μνᾶ ἔχει δραχμὰς ἑκατόν.

87.3.1.text **ἐπὶ δυοῖν ὀβολοῖν·** ὁ τόκος γίγνεται δύο ὀβολοὶ τῆς μνᾶς τοῦ µηνός, οὗτοι δ' εἰσὶν εἴκοσι τέτταρες τοῦ ἐνιαυτοῦ, ὄντες τέτταρες δραχμαὶ τῶν ἑκατὸν δραχμῶν τοῦ ἐνιαυτοῦ.

87.4.1.text **καὶ οὕτω κατὰ λόγον·** ἐπὶ τρισὶν ὀβολοῖ, ἐπὶ τέτταρσιν, ἐπὶ πέντε, ἐπὶ δραχμῇ.

88.0.0.text # **2. ΠΑΣΙΩΝ ΖΗΝΟΘΕΜΙΣ ΗΓΕΣΤΡΑΤΟΣ**
88.1.1.text **Ζ.
88.1.2.text ** χαῖρε, ὦ Πασίων.

88.2.1.text **Π.
88.2.2.text ** χαῖρε καὶ σύ, ὦ ἄριστε· σὺ δὲ τίς εἶ, καὶ τί δεῖ σοι;

88.3.1.text **Ζ.
88.3.2.text ** Ζηνόθεμις μὲν ἔγωγε, ἀνὴρ Ἀθηναῖος· πλέω

88.4.1.text δ' Ἀθήναξε, ἐπιβάτης ὢν ἐπὶ τῆς νεὼς τοῦ Ἡγεστράτου.
88.4.2.text  καὶ δεῖ µοι δανείζεσθαι πεντακοσίας δραχµάς.

88.5.1.text **Π.
88.5.2.text ** ἔχω τοι τάργύριον, καὶ δανείζω ἐπὶ πέντε ὀβολοῖς· ἀλλὰ τίς ἐγγυητής σοι;

88.6.1.text **Ζ.
88.6.2.text ** ὅστις µοι ἐγγυητής; τίς ποτ' ἀνθρώπων; ἀλλ' ἰδού, ὁ ναύκληρος οὑτοσί.
88.6.3.text  δεῦρό µοι ὦ Ἡγέστρατε.

88.7.1.text **Η.
88.7.2.text ** ὅδ' εἰμί· τί ἐθέλεις;

88.8.1.text **Π.
88.8.2.text ** ἆρ' ἔχει οὐσίαν οὗτος ὁ Ζηνόθεμις;

88.9.1.text **Η.
88.9.2.text ** νὴ τὸν Δία, καὶ πολλήν γε· ἔνεστι γὰρ σῖτος αὐτῷ ἐν τῇ νηῒ πολύς.

88.10.1.text **Π.
88.10.2.text ** εὖ γε· πρὸς ταῦτα δανείζω, ὥστε σωθείσης μὲν τῆς νεώς, ἀποδοῦναι μετὰ τοῦ τόκου, ἀπολομένης δέ, μηδέν.

88.11.1.text **Ζ.
88.11.2.text ** ὁμολογῶ δὴ ἐπὶ τούτοις· γράφε τὰς συγγραφάς.

88.12.1.text **Π.
88.12.2.text ** γράφω.

89.0.0.text # **ΦΙΛΩΝ ΗΡΗΣΤΡΑΤΟΣ ΖΗΝΟΘΗΜΙΣ**
89.1.1.text **Η.
89.1.2.text ** χαῖρε· ἆρ' ἐστὶ τράπεζα αὕτη;

89.2.1.text **Φ.
89.2.2.text ** ἔστι.
89.2.3.text  τίς δ' εἶ σύ, καὶ πόθεν; ἔοικας γὰρ ξένῳ.

89.3.1.text **Η.
89.3.2.text ** καὶ δ' ξένος εἰμί, καὶ ναύκληρος τῆς Ναυκλείας, πλέω δ' Ἀθήναξε, δανειζοίµην δ' ἂν χιλίας δραχµάς, ἐάν µοι δανείσῃς.

89.4.1.text **Φ.
89.4.2.text ** ἀλλ' οὐ γάρ σε γιγνώσκω, ὦ ξένε.

89.5.1.text **Η.
89.5.2.text ** ἀλλ᾽ ἰδού, ἐς καιρὸν ἥκει Ζηνόθεμις οὗτος, ἐπιβάτης ὢν τοῦ πλοίου.

89.6.1.text **Φ.
89.6.2.text ** χαῖρε ὦ Ζηνόθεμι· τίς οὗτος;

89.7.1.text **Ζ.
89.7.2.text ** ναύκληρος οὗτος τῆς Ναυκλείας, ἔχει δ' ἐν τῇ νηῒ γόμον ἴδιον σίτου.

89.8.1.text **Φ.
89.8.2.text ** δανείζω οὖν σοι τὰς χιλίας δραχμὰς ἐπὶ τέτταρσιν ὀβολοῖς, ἐφ' ᾧτε ἀποδοῦναι μὲν ἐὰν σωθῇ ἡ ναῦς, εἰ δὲ μή, μηδέν.

89.9.1.text **Η.
89.9.2.text ** ἐπὶ τούτοις ὡμολογήσθω· σὺ δὲ γράφε τὰς συγγραφάς.

89.10.1.text **Φ.
89.10.2.text ** γράφω δή.

89.11.1.text **ΕΞΩ**

89.12.1.text **Η.
89.12.2.text ** καλῶς ἐποίησας, ὦ Ζηνόθεμι βέλτιστε, καὶ χάριν οἶδά σοι πολλήν.

89.13.1.text **Ζ.
89.13.2.text ** Καὶ ἐγὼ σοί, ὦ Ἡγέστρατε· ὥσπερ γὰρ οἱ τέκτονες, ἐγὼ μὲν ἕλκω τὸν πρίονα, σὺ δ' ἀντενδίδως.

90.0.0.text # **3. ΟΡΝΙΘΕΣ**
90.1.1.text τίκτουσι πρῶτον ᾠὰ

90.2.1.text ὄρνιθες· εἶτ' ἐν ᾠῷ

90.3.1.text συµπήγνυται νεοττός.

90.4.1.text μεθ' ἡμέρας δὲ συχνὰς

90.5.1.text ἕτοιμος ὢν νεοττὸς

90.6.1.text αὐτὸς τὸ λέμμα κόπτει,

90.7.1.text ἐκ τοὐστράκου δὲ πηδᾷ·

90.8.1.text τοῦ λέμματος δ' ἐπ' οὐρᾷ

90.9.1.text ἡμίτομον μάλιστα

90.10.1.text φέρων, ἔσεισεν εὐθύς.

91.0.0.text # **4. ΠEΡΔΙΞ ΚΑΙ ΧEΛΩΝΗ**
91.1.1.text πέρδικα τῇ χελώνῃ

91.2.1.text ἐχθρὰν λέγουσιν εἶναι·

91.3.1.text εἰ δἠ ἐστὶ τοῦτ' ἀληθές,

91.4.1.text οὐ δὴ κάτοιδ' ἔγωγε.

91.5.1.text τῇ μὲν γὰρ οὐ πάρεστι

91.6.1.text κεκρυµμένην χελώνην

91.7.1.text ἐν ὀστράκῳ τοιούτῳ,

91.8.1.text ἐάν γε μὴ προκύψῃ.

91.9.1.text ὅμως δ' ἐὰν προκύψῃ,

91.10.1.text πέρδικι δὴ πάρεστιν

91.11.1.text ῥύγχει κάρα τετραίνειν.

91.12.1.text πρὸς ταῦτ' ἄμεινόν ἐστι

91.13.1.text ἔνδον µένειν χελώνην·

91.14.1.text τὰ γὰρ θύραζε βλάπτει.

92.0.0.text # **5. ΜΥΡΜΗΞ**
92.1.1.text τῶν θηρίων ἁπάντων

92.2.1.text σοφώτατον δοκεῖ µοι

92.3.1.text μύρμηξ.
92.3.2.text  ἐπεὶ τὸ πρῶτον

92.4.1.text οἰκοῦσιν οὐκ ἀκόσμως,

92.5.1.text σύμμεικτος ὥς τις ὄχλος·

92.6.1.text τεταγµένοι δὲ πάντες

92.7.1.text ποιοῦσι τἄργ' ἕκαστος.

92.8.1.text οἱ μὲν µένοντες ἔνδον

92.9.1.text σῴζουσι πάντα τᾠά

92.10.1.text καὶ κτήµατ᾽ ἄλλ' ἐν οἴκοις·

92.11.1.text οἱ δ' αὖ, στράτευμα πιστόν,

92.12.1.text ἐχθροῖς καλῶς μάχονται·

92.13.1.text οἱ δ' ἐξοδοιποροῦντες

92.14.1.text ἑώθινοι κατ' ἀγρούς,

92.15.1.text ζητοῦσι τοῖς πολίταις

92.16.1.text τροφήν τιν', ὡς ἀνάγκη.

92.17.1.text ὥστ' οὐκέτ' ὄχλος εἰσίν,

92.18.1.text ἀλλ' ἔσθ' ὅμοια πάντα

92.19.1.text πόλει τε καὶ πολίταις.

93.0.0.text # **6. ΜΕΛΙΤΤΑΙ**
93.1.1.text γένος τὸ τῶν μελιττῶν

93.2.1.text ἀργὸν μὲν οὔποτ' ἐστίν,

93.3.1.text ἐργάζεται δ' ἐσαιεί.

93.4.1.text μί' ἐστὶν ἡ μεγίστη

93.5.1.text µήτηρ τε καὶ τύραννος·

93.6.1.text ἥτις καθ' ἡμέραν τοι

93.7.1.text τρισμύρι' ᾠὰ τίκτει.

93.8.1.text πρὸς τῇδ' ἔνεισι σίμβλῳ

93.9.1.text ὑπηρέται τε πλεῖστοι,

93.10.1.text πονοῦντες οἷ ἀνάγκη,

93.11.1.text κἄλλοι τινὲς πρόσεισιν,

93.12.1.text κηφῆνες οἳ καλοῦνται·

93.13.1.text οἱ δ' ἐσθίουσι πολλά,

93.14.1.text μέλει δ' ἄρ' οὐδὲν ἄλλο.

93.15.1.text αἱ δ' ἄσχολοι µέλιτται

93.16.1.text ἕωθεν ἐκπέτονται·

93.17.1.text καὶ τὴν προφὴν ἅπασι

93.18.1.text βομβοῦσι συλλέγουσαι.

93.19.1.text οὐδ' εἰσὶ γαστρίμαργοι·

93.20.1.text τὸ μὲν γὰρ ἐσθίουσιν,

93.21.1.text πλείω δ' ἔνεστι θήκῃ

93.22.1.text χειμὼν ὅταν γένηται.

93.23.1.text προµανθάνουσιν ὥραν

93.24.1.text κρύους τ' ἐπομβρίας τε·

93.25.1.text ὅταν θάνῃ µέλιττα,

93.26.1.text ἔξω βαλεῖν ἀνάγκη

93.27.1.text ὥς μὴ µύσος γένηται

93.28.1.text νεκροῦ µένοντος ἔνδον.

93.29.1.text ἐὰν δὲ φὼρ προσέρπῃ

93.30.1.text κλέπτουσα τῶν μελιττῶν

93.31.1.text μέλι ξένη µέλιττα,

93.32.1.text φύλαξ τις ἐκδιώκει

93.33.1.text ὡς ἐκβαλοῦσα κλέπτην.

93.34.1.text σὺ δ' ἂν θέλοις τίς εἶναι;

93.35.1.text κηφήν τι ἀργὸς αἰεί,

93.36.1.text ἢ καὶ φύλαξ µέλιττα,

93.37.1.text ἢ καὶ τύραννος αὐτὴ

93.38.1.text µήτηρ τε τῶν μελιττῶν;

94.0.0.text # **7. ΑΡΑΧΝΗ**
94.1.1.text τέχνην φύσις δέδωκεν

94.2.1.text ἱστουργίας ἀράχνῃ.

94.3.1.text νεῖ δ' οὐ στρέφουσ' ἄτρακτον

94.4.1.text ἐκ νηδύος τὸ νῆμα

94.5.1.text ἄγουσα δημιουργεῖ,

94.6.1.text εὐθὺς δ' ὕφασμ' ὑφαίνει

94.7.1.text ἀράχνιον ποιοῦσα·

94.8.1.text ποιεῖ δὲ τοῦτο μυίαις

94.9.1.text καὶ θηρίοις τοιούτοις.

94.10.1.text οὔκ ἐστι λεπτὸν οὕτως

94.11.1.text οὐδὲν λίνον γυναικῶν

94.12.1.text ὥσπερ τὸ τῆς ἀράχνης.

94.13.1.text ἁλίσκεται δὲ μυῖα

94.14.1.text εἰς τοὺς δόλους πεσοῦσα,

94.15.1.text ἀλλ' οὐχ ἁλίσκεται σφήξ,

94.16.1.text οὐδ' αὖ µέλιττα· πῶς γάρ;

94.17.1.text µείζους γάρ εἰσιν αὗται.

95.0.0.text # **8. ΘΗΡΑ ΙΝΔΙΚΗ**
95.1.1.text λαγὼς τ' ἁλώπεκάς τε

95.2.1.text θηρῶντες ἄνδρες Ἰνδοί,

95.3.1.text κυνῶν μὲν οὐ δέονται·

95.4.1.text κόραξ γὰρ ἀντὶ τούτων,

95.5.1.text ἰκτῖνος ἀντὶ τούτων,

95.6.1.text ὅ τ' αἰετὸς πάρεστιν.

95.7.1.text συλλαμβάνουσι πρῶτον

95.8.1.text τοὺς τῶνδε δὴ νεοττούς·

95.9.1.text θηρευτικὴν δὲ τέχνην

95.10.1.text ἐκμανθάνειν ποιοῦσι

95.11.1.text τούτους τρόπῳ τοιῷδε.

95.12.1.text πρᾶον λαγὼν λαβόντες

95.13.1.text πρᾶον δ' ἁλώπεκ' ἄλλον,

95.14.1.text τούτοις κρέας προσάπτειν

95.15.1.text φιλοῦσι, κᾆτ' ἀφεῖναι·

95.16.1.text ἕκαστος οὖν νεοττῶν---

95.17.1.text ἰκτῖνος αἰετός τε

95.18.1.text καὶ δὴ τρίτη κορώνη---

95.19.1.text τάχιστα δὴ διώκει.

95.20.1.text ἐπειδὰν αὖθ' ἕλωσι,

95.21.1.text κρέας κατεσθίουσιν

95.22.1.text ὡς μισθὸν ὄντα θήρας.

95.23.1.text οὕτω μὲν οὖν µαθόντες

95.24.1.text μετ' ἀγρίους πέπονται

95.25.1.text λαγώς τ' ἀλώπεκάς τε·

95.26.1.text τῶν δ' ὅστις ἄν τιν' αἱρῇ,

95.27.1.text τὰ σπλάγχνα μισθὸν ἔσχεν.

96.0.0.text # **9. ΓΡΥΨ**
96.1.1.text περὶ γρυπὸς ὧδέ φασιν.

96.2.1.text τετράπουν λέγουσιν εἶναι,

96.3.1.text τὸ δὲ σῶμα τῷ λέοντι

96.4.1.text προσεοικέναι μάλιστα·

96.5.1.text ὄνυχας δ' ἔχειν µεγίστους

96.6.1.text προσεοικότας λέοντος.

96.7.1.text τὸ δὲ σῶμα πᾶν πτερωτόν,

96.8.1.text µελανόπτερον τὸ νῶτον,

96.9.1.text τὰ δ' ὄπισθέ φασ' ἐρυθρόν.

96.10.1.text πτέρυγας λέγουσι λευκάς,

96.11.1.text στόµα δ' αἰετῶδες εἶναι.

96.12.1.text λέγεται δὲ γρὺψ ἅπαντα,

96.13.1.text ὅσα θηρί' ἄλλα, νικᾶν,

96.14.1.text ἐλέφαντα δ' ἐκφοβεῖσθαι

96.15.1.text ἔφοδον δὲ καὶ λέοντος.

96.16.1.text λέγεται δὲ κἀν καλιᾷ

96.17.1.text κατὰ γῆς χρυσὸν ὀρύττειν,

96.18.1.text φυλακὴν δ' ἀεὶ ποιεῖσθαι.

96.19.1.text περὶ γρῦπα ταῦτά φασιν.

97.0.0.text # **10. ΚΥΩΝ**
97.1.1.text κύων δόµον φυλάττει

97.2.1.text πάντων μάλιστα πιστός.

97.3.1.text ἐὰν πανοῦργος ἔλθῃ

97.4.1.text τὰ κτήµαθ' ὥστε κλέψαι,

97.5.1.text αὖ αὖ κύων βαΰζει,

97.6.1.text δάκνει τε τὸν πανοῦργον·

97.7.1.text ἐὰν δὲ τῶν ἐν οἴκῳ

97.8.1.text ἔλθῃ τις, εὐθὺς οὗτος

97.9.1.text λείχει πόδας χέρας τε,

97.10.1.text ἐφάλλεται δὲ σαίνων.

97.11.1.text τί δῆτ᾽ ἄμεινον ἄν µοι

97.12.1.text πιστοῦ κυνὸς γένοιτο;

98.0.0.text # **11. ΨΙΤΤΑΚΟΣ**
98.1.1.text ὄρνιθ ἔχω κατ' οἶκον

98.2.1.text ὃς ψιττακὸς καλεῖται.

98.3.1.text οἰκίσκος ἐστὶν αὐτῷ

98.4.1.text ὃν ἄσμενος κατοικεῖ.

98.5.1.text θαυμαστός ἐστιν ὄρνις

98.6.1.text καὶ ποικίλος τὸ χρῶμα·

98.7.1.text καὶ θαῦμα δὴ µέγιστον·

98.8.1.text ὅταν γὰρ οἴκαδ' ἔλθω,

98.9.1.text "ἄριστε, φησί, χαῖρε.
98.9.2.text "

98.10.1.text ὅταν µόλω θύραζε,

98.11.1.text "ὦ χαῖρε, φήσ', ἄριστε.
98.11.2.text "

98.12.1.text καὶ δίψ' ὅταν πιέζῃ,

98.13.1.text ὕδωρ φέρειν κελεύει·

98.14.1.text πείνῃ δ' ὅταν πιεσθῇ,

98.15.1.text σῖτον φέρειν κελεύει,

98.16.1.text δάκνει δὲ δάκτυλόν µοι,

98.17.1.text ἂν μὴ φέρω τὰ πάντα.

99.0.0.text # **12. ΠΛΟΥΣ**
99.1.1.text προσέρποµεν θάλατταν,

99.2.1.text καθέλκοµεν δὲ πλοῖον·

99.3.1.text κώπαις δὲ χρώμεθ' οὐδέν,

99.4.1.text ἀλλ' ἱστίος ἅπασιν,

99.5.1.text ὡς οὐρίου πνέοντος.

99.6.1.text θύελλα δ' ἤν ἐπέλθῃ

99.7.1.text αἴρουσα κῦμα λαβρόν,

99.8.1.text φοβούμεθ' εὐθὺς ἡμεῖς

99.9.1.text μὲ κἀν βυθῷ πνιγῶμεν·

99.10.1.text καθίεµεν δὲ λαίφη,

99.11.1.text ἐλαύνομεν δὲ κώπαις.

99.12.1.text ἡ ναῦς δ' ἐάν γε σωθῃ

99.13.1.text πλεύσασιν οἴκαδ' ἡμῖν,

99.14.1.text θεοῖσιν εὐξόμεσθα,[^8]

99.15.1.text προσθέντες ὅρκον, ἡ μὴν

99.16.1.text ἐν γῇ μενεῖν τὸ λοιπόν,

99.17.1.text καὶ πολλὰ δὴ κελεύσειν

99.18.1.text χαίρειν ἀεὶ θάλατταν.

100.0.0.text # **13. ΤΑ ΤΗΣ ΗΜΕΡΑΣ**
100.1.1.text ἀνίσταμαι πρὸς ὄρθρον

100.2.1.text πρὶν ἥλιον φανῆναι,

100.3.1.text καὶ λούομαι τὸ σῶμα

100.4.1.text ὕδωρ χέων κατ' αὐτοῦ.

100.5.1.text κοσμῶ δὲ τὴν κόµην εὖ,

100.6.1.text ὄδοντας εὖ καθαίρω.

100.7.1.text ἐνδύομαι χιτῶνα

100.8.1.text πέδιλά τ' ἢ κοθόρνους,

100.9.1.text κᾆτ' εὔχομαι θεοῖσιν,

100.10.1.text κᾆτ' ἐντραγὼν πιών τε,

100.11.1.text Πορεύομαι κατ' ἔργον.

100.12.1.text µεσημβρίας δ' ἀνελθὼν

100.13.1.text ἄριστον ἐσθίω 'γώ,

100.14.1.text ἴσως δὲ καὶ καθεύδω·

100.15.1.text μεθ' ὕπνον αὖτ' ἀναστὰς

100.16.1.text πορεύομαι κατ' ἔργον.

100.17.1.text πρὸς ἑσπέραν δ' ἀνελθὼν

100.18.1.text ἐς δεῖπνον αὖ κάθηµαι.

100.19.1.text ὅταν δ' ἐπισκοτάζῃ,

100.20.1.text κοιμώμενος καθεύδω.

101.0.0.text # **14. ΑΡΟΤΟΣ**
101.1.1.text ἀροτὴρ λαβὼν ἄροτρον

101.2.1.text τὸ βοῶν ζεῦγος ἐλαύνει

101.3.1.text κατέχων χεροῖν ἐχέτλην.

101.4.1.text ὅταν ἐς τὸ τέλσον ἔλθῃ,

101.5.1.text τό τε τέρμα τῆς ἀρούρας,

101.6.1.text θεράπων μένει τις ἄλλος

101.7.1.text κύλικ' ἐν χεροῖν προτείνων,

101.8.1.text παραμύθιον πονοῦντι·

101.9.1.text ὁ δὲ δὴ λαβὼν πιών τε

101.10.1.text στρέφεται πάλιν κατ' ὄγμους.

102.0.0.text # **15. ΣΠΟΡΕΥΣ ΚΑΙ ΘΕΡΙΣΤΗΣ**
102.1.1.text ὁ δ' αὖ σπορεὺς µετελθών,

102.2.1.text τὰ σπέρματα σκεδαννὺς

102.3.1.text σπείρει μολὼν κατ' ὄγμους,

102.4.1.text Ἐπαῦθα μὲν τὰ πυρῶν,

102.5.1.text ἐκεῖ δὲ καὶ τὰ κριθῶν.

102.6.1.text μετὰ σπόρον δὲ πάντα

102.7.1.text ἐκφύεται κατ' ἀγρούς,

102.8.1.text ἔστ' ἂν στάχυς γένηται

102.9.1.text ὡραῖος, ὡς θερίζειν·

102.10.1.text θέρος δ' ἕτοιμον ἤδη.

102.11.1.text εἶτ' ἔρχεται θεριστὴς

102.12.1.text θέρος τεμῶν ἕτοιμον.

102.13.1.text δέουσι δράγµατ' εὐθύς·

102.14.1.text πρὸς τὰς ἅλως φέρουσιν·

102.15.1.text ἔπειτα κἀλοῶσι

102.16.1.text βόες ποσὶν πατοῦντες.

103.0.0.text # **16. ΑΛΟΗΤΟΣ**
103.1.1.text ἀλοητός ἐστιν ἤδη.

103.2.1.text ἐν ἅλῳ δράγµατα κεῖται.

103.3.1.text περὶ δῖνον αὖ στρέφονται

103.4.1.text βόες, οὐδὲ τῶν βοῶν τις

103.5.1.text ἀπογεύεται λεληθὼς

103.6.1.text σταχύων, ἐν ᾧ στρέφονται.

103.7.1.text τίνα δ' αἰτίαν λέγοιμ' ἄν;

103.8.1.text κατέχοντα φιμὸν ἴσθι

103.9.1.text στόµαθ', ὥστε μὴ δύνασθαι

103.10.1.text ἀλοῶντας ἐντραγεῖν τι.

103.11.1.text ἄγετ' ὦ βόες, στρέφεσθε

103.12.1.text περὶ δῖνον· οὐ θέµις γὰρ

103.13.1.text πάρος ἐντραγεῖν τροφῆς τι

103.14.1.text πρὶν ἂν ἑσπέρα γένηται.

104.0.0.text # **17. ΕΚΚΛΗΣΙΑ**
104.1.1.text τῆς κυρίας παρούσης

104.2.1.text ἐκκλησιάζεται μὲν

104.3.1.text ὃς ἂν θέλῃ πολίτης·

104.4.1.text ἔξεστι πἀντ' ἀκούειν

104.5.1.text τῶν ῥητόρων λεγόντων,

104.6.1.text ἔξεστι κἀναβῆναι

104.7.1.text ἅπασι τοῖς πολίταις

104.8.1.text λέγειν θ' ὅσ' ἂν θέλωσιν.

104.9.1.text ὅταν δὲ πᾶς τις εἴπῃ

104.10.1.text ὃς ἂν θέλῃ λέγειν τι,

104.11.1.text ψῆφον φέρουσι πάντες·

104.12.1.text γνώμην δέ φασι νικᾶν

104.13.1.text τὴν πλείοσιν δοκοῦσαν.

105.0.0.text # **18. ΣΤΡΑΤΟΣ**
105.1.1.text ὅταν στρατὸς γένηται,

105.2.1.text ἕκαστος ἐξ ἀνάγκης

105.3.1.text στρατεύεται πολίτης.

105.4.1.text φέρουσι δ' ἄλλος ἄλλα.

105.5.1.text πρῶτον χρεὼν ὁπλίτην

105.6.1.text λέγειν, ὅποιός ἐστιν.

105.7.1.text θώραξ μὲν οὖν τὸ πρῶτον

105.8.1.text τὰ στέρν' ἔχει καλύψας·

105.9.1.text χαλκοῦς δέ γ' ἐσθ' ὁ θώραξ.

105.10.1.text κράνος κάρα στεγάζει

105.11.1.text περὶ σκελοῖν δὲ κνηµίς.

105.12.1.text ξίφος μὲν ὀξύθηκτον

105.13.1.text ἡ δεξιὰ προτείνει·

105.14.1.text ἀριστερὰ δὲ χαλκῆν

105.15.1.text φορεῖ τιν' ἀσπίδ' αἰεί.

105.16.1.text ὁ ψιλὸς εὐσταλὴς ὢν

105.17.1.text γυμνός τ' ἔχει τάδ' ὅπλα·

105.18.1.text ἀντ' ἀσπίδος το πέλτην,

105.19.1.text καὶ ζεῦγος ἄλλ' ἀκόντων.

105.20.1.text ἄλλος τις αὖτ' ὀχεῖται

105.21.1.text ἵππῳ, στρέφων χαλινόν·

105.22.1.text ἱππέα καλοῦμεν αὐτόν.

105.23.1.text ἄγει δὲ τὸ στράτευμα

105.24.1.text ἐπιστάτης στρατηγός.

105.25.1.text [^1]: μέλη πεποίηται περὶ τούτων ἐν σελίδι ἑκατοστῇ τριακοστῇ πρώτῃ καὶ ἐφεξῆς.

105.26.1.text [^2]: ἐκτανέτην.

105.27.1.text [^3]: Ἀχιλλεύς.

105.28.1.text [^4]: Διομήδη (acc.
105.28.2.text ).

105.29.1.text [^5]: ἐκτανέτην.

105.30.1.text [^6]: αἶα = γῆ.

105.31.1.text [^7]: ἥλιος

105.32.1.text [^8]: = ἐυχόμεθα.

