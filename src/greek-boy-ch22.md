22.1 # 22 --- ΧΕΙΜΩΝ
22.2 {55.6} χειμῶνος μὲν ψῦχος γίγνεται μέγιστον ἐν ὄρεσιν, {55.7} τόν τε Ποσειδεῶνα μῆνα καὶ Γαμηλιῶνα. πνέοντος {55.8} γὰρ βορέου ἀπὸ Θρῄκης χιὼν μὲν πίπτει πολλὴ ἐκ {55.9} Διός, ἄνεμοι δὲ φυσῶσι χαλεπώταται· πήγνυται τὸ {55.10} ὕδωρ καὶ κρύσταλλος γίγνεται. καὶ μὴν καθ’ ὕλην {55.11} πολλαὶ μὲν δρῦς πίπτουσι χαμαί, πολλαὶ δ’ ἐλάται, {55.12} βοᾷ δὲ πᾶσ’ ὕλη, καὶ φρίττει τὰ θηρία, καίπερ λασίων {55.13} οὐσῶν τριχῶν ἐπὶ τοῦ δέρματος αὐτῶν. ὁ δὲ βορέας {55.14} ψυχρὸς ὢν διαφυσᾷ καὶ διὰ τῆς λάχνης, οὐδ’ αὐτὸν {55.15} κατίσχει οὔτε τὸ δέρμα τοῦ βοὸς οὔτε τοῦ αἰγὸς δασὺ {55.16} ὄν· τροχαλὸν δὲ καὶ γέροντα τίθησιν. ἡ δ’ ἀδελφή μου {55.17} ἁπαλὴ οὖσα μένει οἴκοι παρὰ τῇ μητρί, λουσαμένη {55.18} τὸν χρῶτα καὶ χρισαμένη ἐλαίῳ. ἡ δὲ μήτηρ τῇ μὲν {55.19} ἀριστερᾷ ἔχει ἠλακάτην, τῇ δὲ δεξιᾷ ἄτρακτον. καὶ {55.20} ἡ μὲν ἠλακάτη πλήρης ἐστὶν ἐρίων, τὸν δ’ ἄτρακτον {55.21} στρέφει, καὶ κλώθει τὸ λίνον. ἐπειδὰν δὲ ἅλις {55.22} λίνου ἔχῃ, παρασκευάζει τὸν ἱστόν· παρεσκευασμένου {55.23} δὲ τοῦ ἱστοῦ, ὑφαίνει χρωμένη τῇ κερκίδι. ἐνυφαίνει {55.24} δ’ ἐν τῷ ὑφάσματι ζῳγραφίαν καλλίστην.
22.3 {55.25} οἱ δ’ ἄνθρωποι τοῦ χειμῶνος στρέφουσι κάτω τὰς {55.26} κεφαλάς, ὥσπερ τρίποδες γενόμενοι ἅτε βακτηρίας ἐν {55.27} χερσὶν ἔχοντες, ἵνα ὑπεκδράμωσι τὴν χιόνα. καὶ δὴ {55.28} τότε χλαῖνάν τε χρὴ ἀμφιέσασθαι καὶ χιτῶνα, μὴ {55.29} ὀρθαὶ φρίττωσιν αἱ τρίχες κατὰ τὸ σῶμα, καὶ πέδιλα {55.30} χρὴ δήσασθαι ἀμφὶ ποσίν. πρὸς τούτοις δὲ συρράπτομεν {56.1} νεύρῳ δέρματα ἐρίφων, ἵνα ἀπαμύνωμεν τὸν {56.2} ὑετόν, ἐπὶ δὲ κεφαλῆς πῖλον φοροῦμεν, μὴ τὸ ὕδωρ {56.3} καταδύῃ εἰς τὰ ὦτα· ψυχρὰ γὰρ ἕως. καὶ τῆς {56.4} μὲν νυκτὸς οἱ ἀστέρες λάμπονται, ἅμ’ ἕῳ δὲ νεφέλη {56.5} τέταται ἐπὶ τῶν ἀγρῶν, καλὴ μὲν τοῖς πυροῖς χαλεπὴ {56.6} δὲ τοῖς ἀνθρώποις· ἑσπέρας δὲ ἢ ὕει ὁ Ζεὺς ἢ πνεῖ {56.7} ὁ βορέας· φθάνοις ἂν οὖν οἴκαδε ἀφικόμενος, πρὶν {56.8} νέφος σ’ ἀμφικαλύψαι, καὶ βρέχειν τὸν χρῶτα καὶ {56.9} τὴν ἐσθῆτα. οἴκοι δὲ μένων ἢ ἄροτρα πήξαις ἄν, ἢ {56.10} παγίδας ἂν ὀρνίθων μηχανήσαιο, ἢ ἄλλο τι ποιοίης ἂν {56.11} τῶν κατ’ οἰκίαν ἔργων.
