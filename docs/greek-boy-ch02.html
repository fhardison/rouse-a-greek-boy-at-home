    <!DOCTYPE html>
    <html lang="grc">
    <head>
    <title>A Greek Boy at Home, Chapter 02</title>
    <meta charset="utf-8">
    <link href="https://fonts.googleapis.com/css?family=Noto+Serif:400,700&amp;subset=greek,greek-ext" rel="stylesheet">
    <link href="tufte.min.css" rel="stylesheet">

    </head>
    <body>
      <article>
      <nav>&#x2191; <a href="http://fhardison.github.io/rouse-a-greek-boy-at-home/">Rouse's A Greek Boy at Home</a></nav>
      <h1 lang="en">A Greek Boy at Home, Chapter 02</h1>
      <section>
    
<h1>II ΟΣΤΙΣ ΕΙΜΙ ΕΓΩ</h1>
<p>ἐγὼ μέν εἰμι παιδίον Ἑλληνικόν, οἰκῶ δ’ ἐν ἀγροῖς. ἐνταῦθα γὰρ ἐν τοῖς ἀγροῖς γεωργός τις Θράσυλλός ἐστιν, ὃς γεωργεῖ καὶ ἔχει χωρίον. ἆρ’ ἐρωτᾷς, τίς μὲν ἐγώ, τίς δ’ ὁ Θράσυλλος; λέγω δή. τέκνον γάρ εἶμι, ἐγὼ τοῦ Θρασύλλου. καὶ μὴν ἄλλα γε ἔχει τέκνα ὁ Θράσυλλος·<label for="ln-5" class="margin-toggle "></label>
<input type="checkbox" id="ln-5" class="margin-toggle"/>
<span class="marginnote"><i>5</i></span> καὶ γὰρ ἐγώ εἰμι τέκνον αὐτοῦ, καὶ ἔχω ἀδελφόν τε καὶ ἀδελφήν· ὀνομάζουσι δ’ ἐμὲ μὲν Θρασύμαχον, τὸν δ’ ἀδελφὸν ὀνομάζουσιν Θρασύστομον, τὴν δ’ ἀδελφὴν Ἑλένην ὀνομάζουσιν. ἐσμὲν οὖν τέκνα τοῦ Θρασύλλου, ἐσμὲν δὲ καὶ τῆς Εὐρυδίκης τέκνα. <label for="ln-10" class="margin-toggle "></label>
<input type="checkbox" id="ln-10" class="margin-toggle"/>
<span class="marginnote"><i>10</i></span></p>

<p>ποῦ δ’ οἰκοῦμεν; ὅπου; ἔστι δὴ χωρίον ἐν ἀγροῖς, καὶ ἐν τῷ χωρίῳ οἰκία· ἡμεῖς μὲν οἰκοῦμεν ἐν τῇ οἰκίᾳ, ὁ δὲ Θράσυλλος γεωργεῖ ἐν τῷ χωρίῳ. ἆρ’ ἐρωτᾷς, τί ἐστι χωρίον; ἆρ’ οὐ δῆλον; ὁ γεωργὸς γὰρ ἔχει χωρίον, τὸ δὲ χωρίον τόπος ἐστὶν ἐν ᾧ γεωργεῖ γεωργός. χώρα μὲν γάρ ἐστι τόπος, καὶ χωρίον ἐστὶ χώρα μικρά· λέγω δὲ οὕτως, ἐπειδὴ οὐκ εἶ σὺ Ἑλληνικὸν παιδίον. ἆρα δῆλόν σοι νῦν ἐστιν <label for="ln-15" class="margin-toggle "></label>
<input type="checkbox" id="ln-15" class="margin-toggle"/>
<span class="marginnote"><i>15</i></span> ὃ λέγω; τὸ δὲ χωρίον ἔχει ἀγροὺς οὐκ ὀλίγους.</p>

<h2>IIΑ ΤΟ ΧΩΡΙΟΝ</h2>
<p>λέγω δή σοι, ὦ φίλε, ὅτι ἐν χωρίῳ οἰκοῦμεν, καὶ ὅτι τέκνα ἐσμὲν τοῦ Θρασύλλου καὶ τῆς Εὐρυδίκης ἐγώ τε καὶ Θρασύστομος καὶ Ἑλένη. ἐν δὲ τῇ οἰκίᾳ ἡμῶν οἰκεῖ τις καὶ ἄλλη· ἡ δ’ ἐστὶ τροφός, καὶ <label for="ln-20" class="margin-toggle "></label>
<input type="checkbox" id="ln-20" class="margin-toggle"/>
<span class="marginnote"><i>20</i></span> ὀνομάζουσι τὴν τροφὸν ἡμῶν Λαδίκην. ἆρ’ ἐρωτᾷς, ποῖόν τί ἐστι τροφός; καὶ δὴ λέγω. τροφὸς γὰρ τρέφει τὰ μικρὰ τέκνα. ἡ οὖν τροφὸς ἡ ἡμετέρα οἰκεῖ μεθ’ ἡμῶν ἐν τῇ οἰκίᾳ.</p>

<p>οὐκ ἄδηλόν πού ἐστί σοι ὅτι οἰκοῦμεν ἅμα, ἐγώ τε <label for="ln-25" class="margin-toggle "></label>
<input type="checkbox" id="ln-25" class="margin-toggle"/>
<span class="marginnote"><i>25</i></span> καὶ ὁ Θράσυλλος ὁ γεωρνγός, καὶ ὁ ἀδελφός μου Θρασύστομος, καὶ ἡ ἀδελφὴ Ἑλένη, καὶ ἡ Εὐρυδίκη, ἧς τέκνα ἐσμέν, καὶ ἡ Λαδίκη, ἣ τροφός ἐστιν. καὶ ἐν ᾧ χρόνῳ λέγω σοι, μανθάνεις ἕκαστα· δῆλον οὖν δή πού ἐστι, διὰ τί λέγω πολλάκις ἕκαστα. καὶ ἐν <label for="ln-30" class="margin-toggle "></label>
<input type="checkbox" id="ln-30" class="margin-toggle"/>
<span class="marginnote"><i>30</i></span> ᾧ ἐγὼ λέγω, σὺ ἀκούεις.</p>

<p>ἔπειτα λέγω περὶ τοῦ ἡμετέρου χωρίου. τὸ γὰρ ἡμέτερον χωρίον λόφοι περιέχουσιν. ἆρ’ ἐρωτᾷς τί ποτ’ ἐστι λόφος; λέγω δή. λόφος γάρ ἐστι τόπος ὑψηλός, ἡ δὲ γῆ ἣν γεωρνγοῦμεν οὔκ ἐστιν ὑψηλή, <label for="ln-35" class="margin-toggle "></label>
<input type="checkbox" id="ln-35" class="margin-toggle"/>
<span class="marginnote"><i>35</i></span> ἀλλ’ ἔστιν ὁμαλή. ἆρα νῦν δῆλον ὅ τι ἐστὶ λόφος; εἰ μὴ δῆλον, λέγω ἄλλως δή. ἔστι γάρ τοι λόφος μάλιστα ὑψηλὸς ἐν Ἑλβετίᾳ, ὃν ὀνομάζουσι Λόφον Λευκόν· ἔστι δὲ καὶ ἐν Σκωτίᾳ λόφος Νέβις, καὶ ἐν Ἱβερνίᾳ λόφοι Πυρηναῖοι, καὶ ἄλλοι ἐν Ἰταλίᾳ <label for="ln-40" class="margin-toggle "></label>
<input type="checkbox" id="ln-40" class="margin-toggle"/>
<span class="marginnote"><i>40</i></span> Ἀπεννῖνοι· νῦν που δῆλόν ἐστι’ σοι. ἀλλὰ οἱ λόφοι οἱ ἡμέτεροι οὔκ εἰσιν οὕτως ὑψηλοὶ ὡς οἱ Πυρηναῖοι· μικροὶ γὰρ μᾶλλόν εἰσιν οἱ ἡμέτεροι. περιέχουσιν οὖν οἱ λόφοι τὸ χωρίον ἡμῶν κύκλῳ, ὑψηλοὶ μέν, ἀλλ’ οὐχ οὕτως ὑψηλοὶ ὡς καὶ ἄλλοι. ἐν μέσῳ δὲ τῶν λόφων τὸ χωρίον ἐστίν, ἐν ᾧ γεωργοῦμεν. <label for="ln-45" class="margin-toggle "></label>
<input type="checkbox" id="ln-45" class="margin-toggle"/>
<span class="marginnote"><i>45</i></span></p>

<p>καὶ οὐ μόνον τὸ ἡμέτερον χωρίον ἐστὶν ἐνταῦθα, χωρία δ’ ἐστὶν ἐγγὺς ἄλλα. ἐκ δεξιᾶς μὲν τὸ ἡμέτερον, ἐξ ἀριστερᾶς δὲ τὰ ἄλλα· καὶ ἐν μέσῳ ὁδός. ἡ οὖν ὁδός ἐστιν ἐν μέσῳ τοῦ θ’ ἡμετέρου χωρίου καὶ τῶν ἄλλων, καὶ τὰ χωρία ἐν μέσῳ τῶν λόφων. δῆλον <label for="ln-50" class="margin-toggle "></label>
<input type="checkbox" id="ln-50" class="margin-toggle"/>
<span class="marginnote"><i>50</i></span> δή σοί ἐστι νῦν τὰ περὶ τοῦ τόπου, ὡς νομίζω.</p>

<h2>IIΒ ΔΙΑΛΟΓΟΣ</h2>
<p>πηλίκον ἐστι τὸ χωρίον; μικρόν ἐστι τὸ χωρίον.</p>

<p>τίς τροφός ἐστι τῆς Ἑλένης; Λαδίκη τροφός ἐστι τῆς Ἑλένης.</p>

<p>τίς ἐστι τέκνον Θρασύλλου; Θρασύμαχός τε καὶ <label for="ln-55" class="margin-toggle "></label>
<input type="checkbox" id="ln-55" class="margin-toggle"/>
<span class="marginnote"><i>55</i></span> Θρασύστομός ἐστον τέκνω τοῦ Θρασύλλου, καὶ δὴ καὶ ἡ Ἑλένη τέκνον ἐστὶν ἄλλο.</p>

<p>ποῦ οἰκεῖ ὁ Θράσυλλος; ἐν χωρίῳ οἰκεῖ.</p>

<p>ἐν πηλίκῳ δὲ χωρίῳ οἰκεῖ ὁ Θράσυλλος; ἐν μικρῷ οἰκεῖ χωρίῳ ὁ Θράσυλλος. <label for="ln-60" class="margin-toggle "></label>
<input type="checkbox" id="ln-60" class="margin-toggle"/>
<span class="marginnote"><i>60</i></span></p>

<p>τίς δ’ οἰκεῖ ἐν τῷ χωρίῳ μετὰ τοῦ Θρασύλλου; ὁ Θρασύστομος καὶ ὁ Θρασύμαχος καὶ ἡ Ἑλένη οἰκοῦσι μετὰ τοῦ Θρασύλλου ἐν τῷ χωρίῳ.</p>

<p>ἆρα ἔχει Λαδίκη τὸ χωρίον; οὐχ ἡ Λαδίκη ἀλλ’ ὁ Θράσυλλος ἔχει τὸ χωρίον. <label for="ln-65" class="margin-toggle "></label>
<input type="checkbox" id="ln-65" class="margin-toggle"/>
<span class="marginnote"><i>65</i></span></p>

<p>ποῦ οἰκεῖ ἡ τροφός; μετὰ τῶν ἄλλων οἰκεῖ ἡ τροφός.</p>

<p>τί περιέχει τὸ χωρίον; λόφοι περιέχουσι τὸ χωρίον.</p>

<p>τί δ’ ἐν μέσῳ ἐστὶ τῶν χωρίων; ὁδός ἐστιν ἐν μέσῳ τῶν χωρίων. <label for="ln-70" class="margin-toggle "></label>
<input type="checkbox" id="ln-70" class="margin-toggle"/>
<span class="marginnote"><i>70</i></span></p>

<p>ἆρ’ ἐστὶν ἐξ ἀριστερᾶς τὸ χωρίον τοῦ Θρασύλλου; οὔκ ἐστιν ἐξ ἀριστερᾶς τὸ χωρίον τοῦ Θρασύλλου, ἀλλὰ ἐκ δεξιᾶς.</p>

<p>ποῖοι δ’ εἰσὶν οἱ λόφοι; ὑψηλοί εἰσιν οἱ λόφοι.</p>

<h2>IIΓ ΤΟ ΧΩΡΙΟΝ</h2>
<p><label for="ln-75" class="margin-toggle "></label>
<input type="checkbox" id="ln-75" class="margin-toggle"/>
<span class="marginnote"><i>75</i></span> οὔκ ἐστι μέγα τὸ χωρίον ἐν ᾧ οἰκῶ, ἀλλὰ μικρόν ἐστιν. ἐγὼ δ’ οὐκ ἔχω τὸ χωρίον, ἀλλὰ ὁ Θράσυλλος ἔχει τὸ χωρίον ἐν ᾧ οἰκοῦμεν. οὐδ’ ἐστὶν τέκνον μου ὁ Θράσυλλος, ἀλλ’ ἐγὼ τέκνον εἰμὶ τοῦ Θρασύλλου. ἡ δ’ Εὐριδίκη οὔκ ἐστιν ἀδελφή μου, <label for="ln-80" class="margin-toggle "></label>
<input type="checkbox" id="ln-80" class="margin-toggle"/>
<span class="marginnote"><i>80</i></span> ἀλλ’ ἡ Ἑλένη· εἰμὶ δὲ υἱὸς τῆς Εὐρυδίκης, οὐ τῆς Ἑλένης· ἡ γὰρ Ἑλένη ἀδελφή ἐστί μου, καὶ τέκνον τοῦ Θρασύλλου. τροφὸν δ’ ἔχομεν τὴν Λαδίκην· ἡ δ’ ἐστὶ τροφὸς καὶ ἐμὴ καὶ Ἑλένης. οἰκοῦμεν ἡμεῖς ὁμοῦ, οἰκεῖ δὲ καὶ ἡ τροφὸς μεθ’ ἡμῶν, ἡμεῖς δὲ μετὰ <label for="ln-85" class="margin-toggle "></label>
<input type="checkbox" id="ln-85" class="margin-toggle"/>
<span class="marginnote"><i>85</i></span> τῆς τροφοῦ. ὀνομάζω μὲν ἔγωγε τὴν τροφὸν μάμμην, ἡ δ’ Ἑλένη ὀνομάζει τὴν τροφὸν μάμμην, καὶ δὴ καὶ ὁ ἀδελφός· οἱ δ’ ἄλλοι ὀνομάζουσιν τὴν τροφὸν Λαδίκην.</p>

<p>λόφους δ’ ἔχει ὑψηλοὺς κύκλῳ τὸ χωρίον ἡμῶν· οἰκοῦμεν δ’ ἐν μέσοις τοῖς λόφοις, οἵπερ περιέχουσι <label for="ln-90" class="margin-toggle "></label>
<input type="checkbox" id="ln-90" class="margin-toggle"/>
<span class="marginnote"><i>90</i></span> κύκλῳ τὸ χωρίον. ἐν μέσῳ δὲ τοῦ θ’ ἡμετέρου χωρίου καὶ τῶν ἄλλων ὁδός ἐστί τις· ὁρῶ δ’ τὸ μὲν ἡμέτερον χωρίον ἐκ δεξιᾶς, τὰ δ’ ἄλλα ἐξ ἀριστερᾶς.</p>

    </section>
      </article>
    </body>
    </html>
    
